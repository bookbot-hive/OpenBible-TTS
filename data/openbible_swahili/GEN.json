[
  {
    "verseNumber": "GEN 1:1",
    "verseText": "Hapo mwanzo Mungu aliumba mbingu na dunia."
  },
  {
    "verseNumber": "GEN 1:2",
    "verseText": "Wakati huu dunia ilikuwa haina umbo, tena ilikuwa tupu. Giza lilikuwa juu ya uso wa vilindi vya maji, naye Roho wa Mungu alikuwa ametulia juu ya maji."
  },
  {
    "verseNumber": "GEN 1:3",
    "verseText": "Mungu akasema, \u201cIwepo nuru,\u201d nayo nuru ikawepo."
  },
  {
    "verseNumber": "GEN 1:4",
    "verseText": "Mungu akaona ya kuwa nuru ni njema, ndipo Mungu akatenganisha nuru na giza."
  },
  {
    "verseNumber": "GEN 1:5",
    "verseText": "Mungu akaiita nuru \u201cmchana,\u201d na giza akaliita \u201cusiku.\u201d Ikawa jioni, ikawa asubuhi, siku ya kwanza."
  },
  {
    "verseNumber": "GEN 1:6",
    "verseText": "Mungu akasema, \u201cIwepo nafasi kati ya maji igawe maji na maji.\u201d"
  },
  {
    "verseNumber": "GEN 1:7",
    "verseText": "Kwa hiyo Mungu akafanya nafasi, akatenganisha maji yaliyo chini ya hiyo nafasi na maji yaliyo juu yake. Ikawa hivyo."
  },
  {
    "verseNumber": "GEN 1:8",
    "verseText": "Mungu akaiita hiyo nafasi \u201canga.\u201d Ikawa jioni, ikawa asubuhi, siku ya pili."
  },
  {
    "verseNumber": "GEN 1:9",
    "verseText": "Mungu akasema, \u201cMaji yaliyopo chini ya anga na yakusanyike mahali pamoja, pawepo na nchi kavu.\u201d Ikawa hivyo."
  },
  {
    "verseNumber": "GEN 1:10",
    "verseText": "Mungu akaiita nchi kavu \u201cardhi,\u201d nalo lile kusanyiko la maji akaliita \u201cbahari.\u201d Mungu akaona kuwa ni vyema."
  },
  {
    "verseNumber": "GEN 1:11",
    "verseText": "Kisha Mungu akasema, \u201cArdhi na itoe mimea: miche itoayo mbegu, miti juu ya nchi itoayo matunda yenye mbegu ndani yake, kila mmea kulingana na aina zake mbalimbali.\u201d Ikawa hivyo."
  },
  {
    "verseNumber": "GEN 1:12",
    "verseText": "Ardhi ikachipua mimea: Mimea itoayo mbegu kulingana na aina zake, na miti itoayo matunda yenye mbegu kulingana na aina zake. Mungu akaona ya kuwa hili ni jema."
  },
  {
    "verseNumber": "GEN 1:13",
    "verseText": "Ikawa jioni, ikawa asubuhi, siku ya tatu."
  },
  {
    "verseNumber": "GEN 1:14",
    "verseText": "Mungu akasema, \u201cIwepo mianga kwenye nafasi ya anga ili itenganishe usiku na mchana, nayo iwe alama ya kutambulisha majira mbalimbali, siku na miaka,"
  },
  {
    "verseNumber": "GEN 1:15",
    "verseText": "nayo iwe mianga kwenye nafasi ya anga ya kutia nuru juu ya dunia.\u201d Ikawa hivyo."
  },
  {
    "verseNumber": "GEN 1:16",
    "verseText": "Mungu akafanya mianga miwili mikubwa: mwanga mkubwa utawale mchana, na mwanga mdogo utawale usiku. Pia Mungu akafanya nyota."
  },
  {
    "verseNumber": "GEN 1:17",
    "verseText": "Mungu akaiweka katika nafasi ya anga iangaze dunia,"
  },
  {
    "verseNumber": "GEN 1:18",
    "verseText": "itawale usiku na mchana, na ikatenganishe nuru na giza. Mungu akaona kuwa hili ni jema."
  },
  {
    "verseNumber": "GEN 1:19",
    "verseText": "Ikawa jioni, ikawa asubuhi, siku ya nne."
  },
  {
    "verseNumber": "GEN 1:20",
    "verseText": "Mungu akasema, \u201cKuwepo na viumbe hai tele kwenye maji, nao ndege waruke juu ya dunia katika nafasi ya anga.\u201d"
  },
  {
    "verseNumber": "GEN 1:21",
    "verseText": "Kwa hiyo Mungu akaumba viumbe wakubwa wa baharini na kila kiumbe hai kiendacho majini kulingana na aina zake, na kila ndege mwenye mabawa kulingana na aina yake. Mungu akaona kuwa hili ni jema."
  },
  {
    "verseNumber": "GEN 1:22",
    "verseText": "Mungu akavibariki, akasema, \u201cZaeni mwongezeke, mkayajaze maji ya bahari, nao ndege waongezeke katika dunia.\u201d"
  },
  {
    "verseNumber": "GEN 1:23",
    "verseText": "Ikawa jioni, ikawa asubuhi, siku ya tano."
  },
  {
    "verseNumber": "GEN 1:24",
    "verseText": "Mungu akasema, \u201cArdhi na itoe viumbe hai kulingana na aina zake: wanyama wa kufugwa, viumbe vitambaavyo ardhini na wanyama pori, kila mnyama kulingana na aina yake.\u201d Ikawa hivyo."
  },
  {
    "verseNumber": "GEN 1:25",
    "verseText": "Mungu akafanya wanyama pori kulingana na aina zake, wanyama wa kufugwa kulingana na aina zake, na viumbe vyote vitambaavyo juu ya ardhi kulingana na aina zake. Mungu akaona kuwa hili ni jema."
  },
  {
    "verseNumber": "GEN 1:26",
    "verseText": "Ndipo Mungu akasema, \u201cTufanye mtu kwa mfano wetu, kwa sura yetu, wakatawale juu ya samaki wa baharini na ndege wa angani, juu ya mifugo, juu ya dunia yote, na juu ya viumbe wote watambaao juu ya nchi.\u201d"
  },
  {
    "verseNumber": "GEN 1:27",
    "verseText": "Kwa hiyo Mungu akamuumba mtu kwa mfano wake mwenyewe, kwa mfano wa Mungu alimuumba; mwanaume na mwanamke aliwaumba."
  },
  {
    "verseNumber": "GEN 1:28",
    "verseText": "Mungu akawabariki na akawaambia, \u201cZaeni na mkaongezeke, mkaijaze tena dunia na kuitiisha. Mkatawale samaki wa baharini, ndege wa angani, na kila kiumbe hai kiendacho juu ya ardhi.\u201d"
  },
  {
    "verseNumber": "GEN 1:29",
    "verseText": "Kisha Mungu akasema, \u201cNimewapa kila mche utoao mbegu juu ya uso wa dunia yote, na kila mti wenye matunda yenye mbegu ndani yake. Vitakuwa chakula chenu."
  },
  {
    "verseNumber": "GEN 1:30",
    "verseText": "Nao wanyama wote wa dunia, ndege wote wa angani, na viumbe vyote viendavyo juu ya ardhi: yaani kila kiumbe chenye pumzi ya uhai, ninawapa kila mche wa kijani kuwa chakula.\u201d Ikawa hivyo."
  },
  {
    "verseNumber": "GEN 1:31",
    "verseText": "Mungu akaona vyote alivyoumba, na tazama, ilikuwa vizuri sana. Ikawa jioni, ikawa asubuhi, siku ya sita."
  },
  {
    "verseNumber": "GEN 2:1",
    "verseText": "Kwa hiyo mbingu na dunia zikakamilika, pamoja na vyote vilivyomo."
  },
  {
    "verseNumber": "GEN 2:2",
    "verseText": "Katika siku ya saba Mungu alikuwa amekamilisha kazi aliyokuwa akiifanya, hivyo siku ya saba akapumzika kutoka kazi zake zote."
  },
  {
    "verseNumber": "GEN 2:3",
    "verseText": "Mungu akaibariki siku ya saba akaifanya takatifu, kwa sababu katika siku hiyo alipumzika kutoka kazi zote za kuumba alizokuwa amefanya."
  },
  {
    "verseNumber": "GEN 2:4",
    "verseText": "Haya ndiyo maelezo ya mbingu na dunia wakati zilipoumbwa. BWANA Mungu alipoziumba mbingu na dunia,"
  },
  {
    "verseNumber": "GEN 2:5",
    "verseText": "hapakuwepo na mche wa shambani uliokuwa umejitokeza ardhini, wala hapakuwepo na mmea wa shamba uliokuwa umeota, kwa kuwa BWANA Mungu alikuwa hajanyeshea mvua juu ya nchi, na hapakuwepo mtu wa kuilima ardhi,"
  },
  {
    "verseNumber": "GEN 2:6",
    "verseText": "lakini umande ulitokeza kutoka ardhini na kunyesha uso wote wa nchi:"
  },
  {
    "verseNumber": "GEN 2:7",
    "verseText": "BWANA Mungu alimuumba mtu kutoka mavumbi ya ardhi, akampulizia pumzi ya uhai puani mwake, naye mtu akawa kiumbe hai."
  },
  {
    "verseNumber": "GEN 2:8",
    "verseText": "Basi BWANA Mungu alikuwa ameotesha bustani upande wa mashariki, katika Edeni, huko akamweka huyo mtu aliyemuumba."
  },
  {
    "verseNumber": "GEN 2:9",
    "verseText": "BWANA Mungu akafanya aina zote za miti ziote kutoka ardhini, miti yenye kupendeza macho na mizuri kwa chakula. Katikati ya bustani ulikuwepo mti wa uzima na mti wa kujua mema na mabaya."
  },
  {
    "verseNumber": "GEN 2:10",
    "verseText": "Mto wa kunyeshea bustani ulitiririka toka Edeni, kuanzia hapa ukagawanyika kuwa mito minne."
  },
  {
    "verseNumber": "GEN 2:11",
    "verseText": "Mto wa kwanza uliitwa Pishoni, nao huzunguka nchi yote ya Havila ambako kuna dhahabu."
  },
  {
    "verseNumber": "GEN 2:12",
    "verseText": "(Dhahabu ya nchi hiyo ni nzuri, bedola na vito shohamu pia hupatikana huko.)"
  },
  {
    "verseNumber": "GEN 2:13",
    "verseText": "Jina la mto wa pili ni Gihoni, ambao huzunguka nchi yote ya Kushi."
  },
  {
    "verseNumber": "GEN 2:14",
    "verseText": "Jina la mto wa tatu ni Tigrisi, unaopita mashariki ya Ashuru. Mto wa nne ni Frati."
  },
  {
    "verseNumber": "GEN 2:15",
    "verseText": "BWANA Mungu akamchukua huyo mtu, akamweka kwenye Bustani ya Edeni ailime na kuitunza."
  },
  {
    "verseNumber": "GEN 2:16",
    "verseText": "BWANA Mungu akamwagiza huyo mtu, akamwambia, \u201cUko huru kula matunda ya mti wowote katika bustani,"
  },
  {
    "verseNumber": "GEN 2:17",
    "verseText": "lakini kamwe usile matunda ya mti wa kujua mema na mabaya, kwa maana siku utakapokula matunda yake, hakika utakufa.\u201d"
  },
  {
    "verseNumber": "GEN 2:18",
    "verseText": "BWANA Mungu akasema, \u201cSi vyema huyu mtu awe peke yake. Nitamfanyia msaidizi wa kumfaa.\u201d"
  },
  {
    "verseNumber": "GEN 2:19",
    "verseText": "Basi BWANA Mungu alikuwa amefanyiza kutoka ardhi wanyama wote wa porini na ndege wote wa angani. Akawaleta kwa huyu mtu aone atawaitaje, nalo jina lolote alilokiita kila kiumbe hai, likawa ndilo jina lake."
  },
  {
    "verseNumber": "GEN 2:20",
    "verseText": "Hivyo Adamu akawapa majina wanyama wote wa kufugwa, ndege wa angani, na wanyama wote wa porini. Lakini kwa Adamu hakupatikana msaidizi wa kumfaa."
  },
  {
    "verseNumber": "GEN 2:21",
    "verseText": "Hivyo BWANA Mungu akamfanya Adamu kulala usingizi mzito, naye alipokuwa amelala akachukua moja ya mbavu zake, akapafunika mahali pale kwa nyama."
  },
  {
    "verseNumber": "GEN 2:22",
    "verseText": "Kisha BWANA Mungu akamfanya mwanamke kutoka kwenye ule ubavu aliouchukua kutoka kwa huyo mwanaume, akamleta huyo mwanamke kwa huyo mwanaume."
  },
  {
    "verseNumber": "GEN 2:23",
    "verseText": "Huyo mwanaume akasema, \u201cHuyu sasa ni mfupa wa mifupa yangu na nyama ya nyama yangu, ataitwa \u2018mwanamke,\u2019 kwa kuwa alitolewa katika mwanaume.\u201d"
  },
  {
    "verseNumber": "GEN 2:24",
    "verseText": "Kwa sababu hii mwanaume atamwacha baba yake na mama yake na kuambatana na mkewe, nao watakuwa mwili mmoja."
  },
  {
    "verseNumber": "GEN 2:25",
    "verseText": "Adamu na mkewe wote wawili walikuwa uchi, wala hawakuona aibu."
  },
  {
    "verseNumber": "GEN 3:1",
    "verseText": "Basi nyoka alikuwa mwerevu kuliko wanyama wote wa porini ambao BWANA Mungu aliwafanya. Nyoka akamwambia mwanamke, \u201cAti kweli Mungu alisema, \u2018Kamwe msile matunda ya mti wowote wa bustanini\u2019?\u201d"
  },
  {
    "verseNumber": "GEN 3:2",
    "verseText": "Mwanamke akamjibu nyoka, \u201cTunaweza kula matunda ya miti iliyoko bustanini,"
  },
  {
    "verseNumber": "GEN 3:3",
    "verseText": "lakini Mungu alisema, \u2018Kamwe msile tunda la mti ulio katikati ya bustani, wala kuugusa, la sivyo mtakufa.\u2019 \u201d"
  },
  {
    "verseNumber": "GEN 3:4",
    "verseText": "Lakini nyoka akamwambia mwanamke, \u201cHakika hamtakufa."
  },
  {
    "verseNumber": "GEN 3:5",
    "verseText": "Kwa maana Mungu anajua ya kuwa wakati mtakapoyala, macho yenu yatafumbuliwa, nanyi mtakuwa kama Mungu, mkijua mema na mabaya.\u201d"
  },
  {
    "verseNumber": "GEN 3:6",
    "verseText": "Mwanamke alipoona ya kuwa tunda la mti huo lilikuwa zuri kwa chakula na la kupendeza macho, tena linatamanika kwa kujipatia hekima, basi akachuma katika matunda yake, akala, pia akampa mumewe, aliyekuwa pamoja naye, naye akala."
  },
  {
    "verseNumber": "GEN 3:7",
    "verseText": "Ndipo macho yao wote wawili yakafumbuliwa, wakajiona kwamba walikuwa uchi; hivyo wakashona majani ya mtini, wakajifunika."
  },
  {
    "verseNumber": "GEN 3:8",
    "verseText": "Ndipo yule mwanaume na mkewe, waliposikia sauti ya BWANA Mungu alipokuwa akitembea bustanini jioni, wakajificha kutoka mbele za BWANA Mungu katikati ya miti ya bustani."
  },
  {
    "verseNumber": "GEN 3:9",
    "verseText": "Lakini BWANA Mungu akamwita Adamu, \u201cUko wapi?\u201d"
  },
  {
    "verseNumber": "GEN 3:10",
    "verseText": "Naye akajibu, \u201cNilikusikia katika bustani nikaogopa kwa sababu nilikuwa uchi, hivyo nikajificha.\u201d"
  },
  {
    "verseNumber": "GEN 3:11",
    "verseText": "Mungu akamuuliza, \u201cNi nani aliyekuambia ya kuwa ulikuwa uchi? Je, umekula matunda ya mti niliokuamuru usile?\u201d"
  },
  {
    "verseNumber": "GEN 3:12",
    "verseText": "Adamu akasema, \u201cHuyu mwanamke uliyenipa awe pamoja nami alinipa sehemu ya tunda kutoka kwenye huo mti, nami nikala.\u201d"
  },
  {
    "verseNumber": "GEN 3:13",
    "verseText": "Ndipo BWANA Mungu akamuuliza mwanamke, \u201cNi nini hili ambalo umelifanya?\u201d Mwanamke akajibu, \u201cNyoka alinidanganya, nami nikala.\u201d"
  },
  {
    "verseNumber": "GEN 3:14",
    "verseText": "Hivyo BWANA Mungu akamwambia nyoka, \u201cKwa kuwa umefanya hili, \u201cUmelaaniwa kuliko wanyama wote wa kufugwa na wa porini! Utatambaa kwa tumbo lako na kula mavumbi siku zote za maisha yako."
  },
  {
    "verseNumber": "GEN 3:15",
    "verseText": "Nami nitaweka uadui kati yako na huyo mwanamke, na kati ya uzao wako na wake, yeye atakuponda kichwa, nawe utamuuma kisigino.\u201d"
  },
  {
    "verseNumber": "GEN 3:16",
    "verseText": "Kwa mwanamke akasema, \u201cNitakuzidishia sana utungu wakati wa kuzaa kwako; kwa utungu utazaa watoto. Tamaa yako itakuwa kwa mumeo naye atakutawala.\u201d"
  },
  {
    "verseNumber": "GEN 3:17",
    "verseText": "Kwa Adamu akasema, \u201cKwa sababu umemsikiliza mke wako na ukala kutoka kwenye mti niliokuamuru, \u2018Msile tunda lake,\u2019 \u201cArdhi imelaaniwa kwa sababu yako, kwa kazi ngumu utakula chakula kitokacho humo siku zote za maisha yako."
  },
  {
    "verseNumber": "GEN 3:18",
    "verseText": "Itazaa miiba na mibaruti kwa ajili yako, nawe utakula mimea ya shambani."
  },
  {
    "verseNumber": "GEN 3:19",
    "verseText": "Kwa jasho la uso wako utakula chakula chako hadi utakaporudi ardhini, kwa kuwa ulitwaliwa kutoka humo, kwa kuwa wewe u mavumbi na mavumbini wewe utarudi.\u201d"
  },
  {
    "verseNumber": "GEN 3:20",
    "verseText": "Adamu akamwita mkewe Eva, kwa kuwa atakuwa mama wa wote walio hai."
  },
  {
    "verseNumber": "GEN 3:21",
    "verseText": "BWANA Mungu akawatengenezea Adamu na mkewe mavazi ya ngozi, akawavika."
  },
  {
    "verseNumber": "GEN 3:22",
    "verseText": "Kisha BWANA Mungu akasema, \u201cSasa mtu huyu amekuwa kama mmoja wetu, kwa kujua mema na mabaya. Sharti asiruhusiwe kunyoosha mkono wake na kuchuma pia kutoka mti wa uzima akala, naye akaishi milele.\u201d"
  },
  {
    "verseNumber": "GEN 3:23",
    "verseText": "Hivyo BWANA Mungu akamfukuzia mbali kutoka Bustani ya Edeni, akalime ardhi ambamo alitolewa."
  },
  {
    "verseNumber": "GEN 3:24",
    "verseText": "Baada ya kumfukuzia mbali Adamu, Mungu akaweka makerubi mashariki ya Bustani ya Edeni, pamoja na upanga wa moto ukimulika huku na huko kulinda njia ya kuuendea mti wa uzima."
  },
  {
    "verseNumber": "GEN 4:1",
    "verseText": "Adamu akakutana kimwili na mkewe Eva, naye akapata mimba, akamzaa Kaini. Eva akasema, \u201cKwa msaada wa BWANA nimemzaa mwanaume.\u201d"
  },
  {
    "verseNumber": "GEN 4:2",
    "verseText": "Baadaye akamzaa Abeli ndugu yake. Basi Abeli akawa mfugaji, na Kaini akawa mkulima."
  },
  {
    "verseNumber": "GEN 4:3",
    "verseText": "Baada ya muda Kaini akaleta baadhi ya mazao ya shamba kama sadaka kwa BWANA."
  },
  {
    "verseNumber": "GEN 4:4",
    "verseText": "Lakini Abeli akaleta fungu nono kutoka baadhi ya wazaliwa wa kwanza wa mifugo yake. BWANA akamkubali Abeli pamoja na sadaka yake,"
  },
  {
    "verseNumber": "GEN 4:5",
    "verseText": "lakini Mungu hakumkubali Kaini pamoja na sadaka yake. Kwa hiyo Kaini akakasirika sana, uso wake ukawa na huzuni."
  },
  {
    "verseNumber": "GEN 4:6",
    "verseText": "Kisha BWANA akamwambia Kaini, \u201cKwa nini umekasirika? Kwa nini uso wako una huzuni?"
  },
  {
    "verseNumber": "GEN 4:7",
    "verseText": "Ukifanya lililo sawa, je, hutakubalika? Lakini usipofanya lililo sawa, dhambi inakuvizia mlangoni mwako, inakutamani wewe, lakini inakupasa uishinde.\u201d"
  },
  {
    "verseNumber": "GEN 4:8",
    "verseText": "Basi Kaini akamwambia ndugu yake Abeli, \u201cTwende shambani.\u201d Walipokuwa shambani, Kaini akamshambulia Abeli ndugu yake, akamuua."
  },
  {
    "verseNumber": "GEN 4:9",
    "verseText": "Kisha BWANA akamuuliza Kaini, \u201cNdugu yako Abeli yuko wapi?\u201d Akamjibu, \u201cSijui, je, mimi ni mlinzi wa ndugu yangu?\u201d"
  },
  {
    "verseNumber": "GEN 4:10",
    "verseText": "BWANA akasema, \u201cUmefanya nini? Sikiliza! Damu ya ndugu yako inanililia mimi kutoka ardhini."
  },
  {
    "verseNumber": "GEN 4:11",
    "verseText": "Sasa umelaaniwa na umehamishwa kutoka ardhi, ambayo imefungua kinywa chake na kupokea damu ya ndugu yako kutoka mkononi mwako."
  },
  {
    "verseNumber": "GEN 4:12",
    "verseText": "Utakapoilima ardhi, haitakupa tena mazao yake. Utakuwa mtu wa kutangatanga duniani asiye na utulivu.\u201d"
  },
  {
    "verseNumber": "GEN 4:13",
    "verseText": "Kaini akamwambia BWANA, \u201cAdhabu yangu ni zaidi ya niwezavyo kustahimili."
  },
  {
    "verseNumber": "GEN 4:14",
    "verseText": "Leo unanifukuza kutoka nchi, nami nitafichwa mbali na uwepo wako. Nitakuwa mtu wa kutangatanga asiyetulia duniani na yeyote anionaye ataniua.\u201d"
  },
  {
    "verseNumber": "GEN 4:15",
    "verseText": "Lakini BWANA akamwambia, \u201cLa sivyo, ikiwa mtu yeyote atamuua Kaini atalipizwa kisasi mara saba zaidi.\u201d Kisha BWANA akamwekea Kaini alama ili mtu yeyote ambaye angemwona asimuue."
  },
  {
    "verseNumber": "GEN 4:16",
    "verseText": "Kwa hiyo Kaini akaondoka mbele za BWANA akaenda kuishi katika nchi ya Nodi, iliyoko mashariki ya Edeni."
  },
  {
    "verseNumber": "GEN 4:17",
    "verseText": "Kaini akakutana kimwili na mkewe, naye akapata mimba na akamzaa Enoki. Wakati huo Kaini alikuwa anajenga mji, akauita Enoki jina la mtoto wake."
  },
  {
    "verseNumber": "GEN 4:18",
    "verseText": "Enoki akamzaa Iradi, Iradi akamzaa Mehuyaeli, Mehuyaeli akamzaa Methushaeli, na Methushaeli akamzaa Lameki."
  },
  {
    "verseNumber": "GEN 4:19",
    "verseText": "Lameki alioa wanawake wawili, mmoja aliitwa Ada, na mwingine Sila."
  },
  {
    "verseNumber": "GEN 4:20",
    "verseText": "Ada akamzaa Yabali ambaye ni baba wa wale walioishi katika mahema na kufuga wanyama."
  },
  {
    "verseNumber": "GEN 4:21",
    "verseText": "Kaka yake aliitwa Yubali, aliyekuwa baba wa wote wapigao zeze na filimbi."
  },
  {
    "verseNumber": "GEN 4:22",
    "verseText": "Pia Sila alikuwa na mtoto wa kiume aliyeitwa Tubali-Kaini ambaye alifua vifaa vya aina mbalimbali vya shaba na chuma. Naama alikuwa dada wa Tubali-Kaini."
  },
  {
    "verseNumber": "GEN 4:23",
    "verseText": "Lameki akawaambia wake zake, \u201cAda na Sila nisikilizeni mimi; wake wa Lameki sikieni maneno yangu. Nimemuua mtu kwa kunijeruhi, kijana mdogo kwa kuniumiza."
  },
  {
    "verseNumber": "GEN 4:24",
    "verseText": "Kama Kaini atalipizwa kisasi mara saba, basi Lameki itakuwa mara sabini na saba.\u201d"
  },
  {
    "verseNumber": "GEN 4:25",
    "verseText": "Adamu akakutana kimwili na mke wake tena, akamzaa mwana, akamwita Sethi, akisema, \u201cMungu amenijalia mwana mwingine badala ya Abeli, kwa kuwa Kaini alimuua.\u201d"
  },
  {
    "verseNumber": "GEN 4:26",
    "verseText": "Naye Sethi akamzaa mwana, akamwita Enoshi. Wakati huo watu wakaanza kuliitia jina la BWANA."
  },
  {
    "verseNumber": "GEN 5:1",
    "verseText": "Hii ni orodha iliyoandikwa ya vizazi vya Adamu. Wakati Mungu alipomuumba Adamu, alimfanya kwa sura ya Mungu."
  },
  {
    "verseNumber": "GEN 5:2",
    "verseText": "Aliwaumba mwanaume na mwanamke, akawabariki. Walipokwisha kuumbwa, akawaita \u201cmwanadamu.\u201d"
  },
  {
    "verseNumber": "GEN 5:3",
    "verseText": "Adamu alipokuwa ameishi miaka 130, alikuwa na mwana aliyekuwa na sura yake, mwenye kufanana naye. Akamwita Sethi."
  },
  {
    "verseNumber": "GEN 5:4",
    "verseText": "Baada ya Sethi kuzaliwa, Adamu aliishi miaka 800, akawa na watoto wengine wa kiume na wa kike."
  },
  {
    "verseNumber": "GEN 5:5",
    "verseText": "Adamu aliishi jumla ya miaka 930, ndipo akafa."
  },
  {
    "verseNumber": "GEN 5:6",
    "verseText": "Sethi alipokuwa ameishi miaka 105, akamzaa Enoshi."
  },
  {
    "verseNumber": "GEN 5:7",
    "verseText": "Baada ya kumzaa Enoshi, Sethi aliishi miaka 807, akawa na watoto wengine wa kiume na wa kike."
  },
  {
    "verseNumber": "GEN 5:8",
    "verseText": "Sethi aliishi jumla ya miaka 912, ndipo akafa."
  },
  {
    "verseNumber": "GEN 5:9",
    "verseText": "Enoshi alipokuwa ameishi miaka tisini, akamzaa Kenani."
  },
  {
    "verseNumber": "GEN 5:10",
    "verseText": "Baada ya kumzaa Kenani, Enoshi aliishi miaka 815, naye alikuwa na watoto wengine wa kiume na wa kike."
  },
  {
    "verseNumber": "GEN 5:11",
    "verseText": "Enoshi aliishi jumla ya miaka 905, ndipo akafa."
  },
  {
    "verseNumber": "GEN 5:12",
    "verseText": "Kenani alipokuwa ameishi miaka sabini, akamzaa Mahalaleli."
  },
  {
    "verseNumber": "GEN 5:13",
    "verseText": "Baada ya kumzaa Mahalaleli, Kenani aliishi miaka 840, akawa na watoto wengine wa kiume na wa kike."
  },
  {
    "verseNumber": "GEN 5:14",
    "verseText": "Kenani aliishi jumla ya miaka 910, ndipo akafa."
  },
  {
    "verseNumber": "GEN 5:15",
    "verseText": "Mahalaleli alipokuwa ameishi miaka sitini na mitano, akamzaa Yaredi."
  },
  {
    "verseNumber": "GEN 5:16",
    "verseText": "Baada ya kumzaa Yaredi, Mahalaleli aliishi miaka 830, akawa na watoto wengine wa kiume na wa kike."
  },
  {
    "verseNumber": "GEN 5:17",
    "verseText": "Mahalaleli aliishi jumla ya miaka 895, ndipo akafa."
  },
  {
    "verseNumber": "GEN 5:18",
    "verseText": "Yaredi alipokuwa ameishi miaka 162, akamzaa Enoki."
  },
  {
    "verseNumber": "GEN 5:19",
    "verseText": "Baada ya kumzaa Enoki, Yaredi aliishi miaka 800, naye akawa na watoto wengine wa kiume na wa kike."
  },
  {
    "verseNumber": "GEN 5:20",
    "verseText": "Yaredi aliishi jumla ya miaka 962, ndipo akafa."
  },
  {
    "verseNumber": "GEN 5:21",
    "verseText": "Enoki alipokuwa ameishi miaka sitini na mitano, akamzaa Methusela."
  },
  {
    "verseNumber": "GEN 5:22",
    "verseText": "Baada ya kumzaa Methusela, Enoki alitembea na Mungu miaka 300, na akawa na watoto wengine wa kiume na wa kike."
  },
  {
    "verseNumber": "GEN 5:23",
    "verseText": "Enoki aliishi jumla ya miaka 365."
  },
  {
    "verseNumber": "GEN 5:24",
    "verseText": "Enoki akatembea na Mungu, kisha akatoweka, kwa sababu Mungu alimchukua."
  },
  {
    "verseNumber": "GEN 5:25",
    "verseText": "Methusela alipokuwa ameishi miaka 187, akamzaa Lameki."
  },
  {
    "verseNumber": "GEN 5:26",
    "verseText": "Baada ya kumzaa Lameki, Methusela aliishi miaka 782, akawa na watoto wengine wa kiume na wa kike."
  },
  {
    "verseNumber": "GEN 5:27",
    "verseText": "Methusela aliishi jumla ya miaka 969, ndipo akafa."
  },
  {
    "verseNumber": "GEN 5:28",
    "verseText": "Lameki alipokuwa ameishi miaka 182, alimzaa mwana."
  },
  {
    "verseNumber": "GEN 5:29",
    "verseText": "Akamwita jina lake Noa, akasema, \u201cYeye ndiye atakayetufariji katika kazi na maumivu makali ya mikono yetu yaliyosababishwa na ardhi iliyolaaniwa na BWANA.\u201d"
  },
  {
    "verseNumber": "GEN 5:30",
    "verseText": "Baada ya Noa kuzaliwa, Lameki aliishi miaka 595, akawa na watoto wengine wa kiume na wa kike."
  },
  {
    "verseNumber": "GEN 5:31",
    "verseText": "Lameki aliishi jumla ya miaka 777, ndipo akafa."
  },
  {
    "verseNumber": "GEN 5:32",
    "verseText": "Baada ya Noa kuishi miaka 500, aliwazaa Shemu, Hamu na Yafethi."
  },
  {
    "verseNumber": "GEN 6:1",
    "verseText": "Watu walipoanza kuongezeka idadi katika uso wa dunia na watoto wa kike wakazaliwa kwao,"
  },
  {
    "verseNumber": "GEN 6:2",
    "verseText": "wana wa Mungu wakawaona kuwa hao binti za wanadamu walikuwa wazuri wa sura, wakaoa yeyote miongoni mwao waliyemchagua."
  },
  {
    "verseNumber": "GEN 6:3",
    "verseText": "Ndipo BWANA akasema, \u201cRoho yangu haitashindana na mwanadamu milele, kwa kuwa yeye ni wa kufa, siku zake zitakuwa miaka 120.\u201d"
  },
  {
    "verseNumber": "GEN 6:4",
    "verseText": "Wanefili walikuwako duniani siku hizo, na baadaye, hao wana wa Mungu walipoingia kwa binti za wanadamu na kuzaa nao. Wanefili walikuwa mashujaa na watu waliojulikana wa zamani hizo."
  },
  {
    "verseNumber": "GEN 6:5",
    "verseText": "BWANA akaona jinsi uovu wa mwanadamu ulivyokuwa mkubwa duniani, na ya kuwa kila mwelekeo wa mawazo ya moyo wake wakati wote ulikuwa mbaya tu."
  },
  {
    "verseNumber": "GEN 6:6",
    "verseText": "BWANA akasikitika kwamba alimuumba mwanadamu duniani, moyo wa Mungu ukajaa masikitiko."
  },
  {
    "verseNumber": "GEN 6:7",
    "verseText": "Kwa hiyo BWANA akasema, \u201cNitamfutilia mbali mwanadamu niliyemuumba kutoka kwenye uso wa dunia, wanadamu na wanyama, pamoja na viumbe vitambaavyo na ndege wa angani. Kwa maana nasikitika kuwaumba.\u201d"
  },
  {
    "verseNumber": "GEN 6:8",
    "verseText": "Lakini Noa akapata kibali machoni pa BWANA."
  },
  {
    "verseNumber": "GEN 6:9",
    "verseText": "Hivi ndivyo vizazi vya Noa. Noa alikuwa mtu wa haki, na mkamilifu miongoni mwa watu wa wakati wake, tena alitembea na Mungu."
  },
  {
    "verseNumber": "GEN 6:10",
    "verseText": "Noa alikuwa na wana watatu: Shemu, Hamu na Yafethi."
  },
  {
    "verseNumber": "GEN 6:11",
    "verseText": "Wakati huu dunia ilikuwa imejaa uharibifu na ukatili machoni pa Mungu."
  },
  {
    "verseNumber": "GEN 6:12",
    "verseText": "Mungu akaona jinsi dunia ilivyoharibika, kwa maana watu wote duniani walikuwa wameharibu njia zao."
  },
  {
    "verseNumber": "GEN 6:13",
    "verseText": "Kwa hiyo Mungu akamwambia Noa, \u201cNitawaangamiza watu wote, kwa kuwa dunia imejaa ukatili kwa sababu yao. Hakika mimi nitaangamiza watu pamoja na dunia."
  },
  {
    "verseNumber": "GEN 6:14",
    "verseText": "Kwa hiyo jitengenezee safina kubwa kwa mbao za mvinje, tengeneza vyumba ndani yake na uipake lami ndani na nje."
  },
  {
    "verseNumber": "GEN 6:15",
    "verseText": "Hivi ndivyo utakavyoitengeneza: Safina iwe na urefu wa dhiraa 300, upana wake dhiraa hamsini na kimo chake dhiraa thelathini."
  },
  {
    "verseNumber": "GEN 6:16",
    "verseText": "Itengenezee paa na umalizie safina kwa kuacha nafasi ya dhiraa moja juu. Weka mlango ubavuni mwa safina, na uifanye ya ghorofa ya chini, ya kati na ya juu."
  },
  {
    "verseNumber": "GEN 6:17",
    "verseText": "Nitaleta gharika ya maji juu ya nchi ili kuangamiza uhai wote chini ya mbingu, kila kiumbe chenye pumzi ya uhai ndani yake. Kila kitu juu ya nchi kitaangamia."
  },
  {
    "verseNumber": "GEN 6:18",
    "verseText": "Lakini Mimi nitaweka Agano langu na wewe, nawe utaingia ndani ya Safina, wewe pamoja na mke wako, wanao na wake zao."
  },
  {
    "verseNumber": "GEN 6:19",
    "verseText": "Utaingiza ndani ya Safina kila aina ya kiumbe hai wawili wawili, wa kiume na wa kike, ili kuwahifadhi hai pamoja na wewe."
  },
  {
    "verseNumber": "GEN 6:20",
    "verseText": "Wawili wa kila aina ya ndege, wa kila aina ya mnyama na wa kila aina ya kitambaacho ardhini watakuja kwako ili wahifadhiwe hai."
  },
  {
    "verseNumber": "GEN 6:21",
    "verseText": "Utachukua kila aina ya chakula kitakacholiwa, na ukiweke akiba kama chakula kwa ajili yako na yao.\u201d"
  },
  {
    "verseNumber": "GEN 6:22",
    "verseText": "Noa akafanya kila kitu kama vile Mungu alivyomwamuru."
  },
  {
    "verseNumber": "GEN 7:1",
    "verseText": "Ndipo BWANA akamwambia Noa, \u201cIngia katika safina wewe na jamaa yako yote, kwa sababu katika kizazi hiki nimeona ya kuwa wewe ni mwenye haki."
  },
  {
    "verseNumber": "GEN 7:2",
    "verseText": "Uchukue wanyama saba walio safi wa kila aina, wa kiume na wa kike, na wanyama wawili wawili wa kila aina walio najisi wa kiume na wa kike."
  },
  {
    "verseNumber": "GEN 7:3",
    "verseText": "Pia uchukue ndege saba walio safi wa kila aina, wa kiume na wa kike, ili kuhifadhi aina zao mbalimbali katika dunia yote."
  },
  {
    "verseNumber": "GEN 7:4",
    "verseText": "Siku saba kuanzia sasa nitaleta mvua juu ya nchi kwa siku arobaini usiku na mchana, nami nitafutilia mbali kutoka uso wa nchi kila kiumbe hai nilichokiumba.\u201d"
  },
  {
    "verseNumber": "GEN 7:5",
    "verseText": "Noa akafanya yote kama BWANA alivyomwamuru."
  },
  {
    "verseNumber": "GEN 7:6",
    "verseText": "Noa alikuwa na miaka 600 gharika ilipokuja juu ya dunia."
  },
  {
    "verseNumber": "GEN 7:7",
    "verseText": "Noa na mkewe na wanawe na wake zao wakaingia katika safina ili waepuke ile gharika."
  },
  {
    "verseNumber": "GEN 7:8",
    "verseText": "Jozi ya wanyama walio safi na walio najisi, ndege na viumbe vitambaavyo,"
  },
  {
    "verseNumber": "GEN 7:9",
    "verseText": "wa kiume na wa kike, walikuja kwa Noa wakaingia katika safina kama Mungu alivyomwamuru Noa."
  },
  {
    "verseNumber": "GEN 7:10",
    "verseText": "Baada ya siku saba, maji ya gharika yakaja juu ya dunia."
  },
  {
    "verseNumber": "GEN 7:11",
    "verseText": "Katika siku ya kumi na saba ya mwezi wa pili mwaka wa 600 wa kuishi kwake Noa, siku hiyo ndipo chemchemi zote hata zilizo chini sana ya ardhi zilibubujika kwa nguvu, na malango ya mafuriko ya mbinguni yakafunguliwa."
  },
  {
    "verseNumber": "GEN 7:12",
    "verseText": "Mvua ikanyesha juu ya nchi siku arobaini usiku na mchana."
  },
  {
    "verseNumber": "GEN 7:13",
    "verseText": "Siku hiyo Noa, na mkewe, na wanawe Shemu, Hamu na Yafethi pamoja na wake zao wakaingia katika ile safina."
  },
  {
    "verseNumber": "GEN 7:14",
    "verseText": "Nao walikuwa pamoja na kila mnyama wa mwituni kufuatana na aina yake, wanyama wote wafugwao kufuatana na aina zao, kila kiumbe kitambaacho juu ya ardhi kwa aina yake, na kila ndege kufuatana na aina yake, naam kila kiumbe chenye mabawa."
  },
  {
    "verseNumber": "GEN 7:15",
    "verseText": "Viumbe vyote vyenye pumzi ya uhai ndani yake vikaja kwa Noa viwili viwili, vikaingia katika safina."
  },
  {
    "verseNumber": "GEN 7:16",
    "verseText": "Wanyama walioingia katika safina walikuwa wa kiume na wa kike, wa kila kiumbe chenye uhai kama Mungu alivyomwamuru Noa, ndipo BWANA akamfungia ndani."
  },
  {
    "verseNumber": "GEN 7:17",
    "verseText": "Kwa siku arobaini mafuriko yaliendelea kujaa duniani na maji yalivyozidi kuongezeka, yaliinua safina juu sana kutoka kwenye uso wa nchi."
  },
  {
    "verseNumber": "GEN 7:18",
    "verseText": "Maji yakajaa na kuongezeka sana juu ya nchi, na safina ikaelea juu ya uso wa maji."
  },
  {
    "verseNumber": "GEN 7:19",
    "verseText": "Maji yakazidi kujaa juu ya nchi, yakaifunika milima yote mirefu chini ya mbingu yote."
  },
  {
    "verseNumber": "GEN 7:20",
    "verseText": "Maji yakaendelea kujaa yakaifunika milima kwa kina cha zaidi ya dhiraa kumi na tano."
  },
  {
    "verseNumber": "GEN 7:21",
    "verseText": "Kila kiumbe hai kitambaacho juu ya nchi kikaangamia: Ndege, wanyama wa kufugwa, wanyama pori, viumbe vyote juu ya nchi na wanadamu wote."
  },
  {
    "verseNumber": "GEN 7:22",
    "verseText": "Kila kiumbe juu ya nchi kavu chenye pumzi ya uhai kikafa."
  },
  {
    "verseNumber": "GEN 7:23",
    "verseText": "Kila kitu chenye uhai juu ya uso wa nchi kilifutiliwa mbali, watu, wanyama, viumbe vitambaavyo na ndege warukao angani wakafutiliwa mbali toka duniani. Waliobaki ni Noa peke yake na wale waliokuwa pamoja naye ndani ya safina."
  },
  {
    "verseNumber": "GEN 7:24",
    "verseText": "Maji yakaifunika dunia kwa siku 150."
  },
  {
    "verseNumber": "GEN 8:1",
    "verseText": "Mungu akamkumbuka Noa na wanyama wote wa porini na wa kufugwa waliokuwa naye ndani ya safina, akatuma upepo ukavuma katika dunia, nayo maji yakaondoka."
  },
  {
    "verseNumber": "GEN 8:2",
    "verseText": "Zile chemchemi zilizo chini sana ya ardhi pamoja na malango ya mafuriko ya mbinguni yakawa yamefungwa nayo mvua ikawa imekoma kunyesha kutoka angani."
  },
  {
    "verseNumber": "GEN 8:3",
    "verseText": "Maji yakaendelea kupungua taratibu katika nchi. Kunako mwisho wa siku ya 150, maji yalikuwa yamepungua,"
  },
  {
    "verseNumber": "GEN 8:4",
    "verseText": "katika siku ya kumi na saba ya mwezi wa saba, safina ikatua katika milima ya Ararati."
  },
  {
    "verseNumber": "GEN 8:5",
    "verseText": "Maji yakaendelea kupungua hadi mwezi wa kumi, na siku ya kwanza ya mwezi wa kumi, vilele vya milima vikaonekana."
  },
  {
    "verseNumber": "GEN 8:6",
    "verseText": "Baada ya siku arobaini Noa akafungua dirisha alilokuwa amelifanya katika safina"
  },
  {
    "verseNumber": "GEN 8:7",
    "verseText": "na akamtoa kunguru, akawa akiruka kwenda na kurudi mpaka maji yalipokwisha kukauka juu ya nchi."
  },
  {
    "verseNumber": "GEN 8:8",
    "verseText": "Kisha akamtoa hua ili aone kama maji yameondoka juu ya uso wa ardhi."
  },
  {
    "verseNumber": "GEN 8:9",
    "verseText": "Lakini hua hakupata mahali pa kutua kwa kuwa maji yalienea juu ya uso wa dunia yote, kwa hiyo akarudi kwa Noa ndani ya safina. Noa akanyoosha mkono akamchukua yule hua akamrudisha ndani ya safina."
  },
  {
    "verseNumber": "GEN 8:10",
    "verseText": "Noa akangojea siku saba zaidi kisha akamtoa tena hua kutoka safina."
  },
  {
    "verseNumber": "GEN 8:11",
    "verseText": "Wakati hua aliporejea kwa Noa jioni, alikuwa amechukua katika mdomo wake jani bichi la mzeituni, lililochumwa wakati ule ule! Ndipo Noa akajua ya kuwa maji yameondoka juu ya uso wa dunia."
  },
  {
    "verseNumber": "GEN 8:12",
    "verseText": "Akangojea siku saba zaidi na akamtuma tena hua, lakini wakati huu hua hakurudi tena kwa Noa."
  },
  {
    "verseNumber": "GEN 8:13",
    "verseText": "Katika siku ya kwanza ya mwezi wa kwanza ya mwaka 601, wa kuishi kwake Noa, maji yalikuwa yamekauka duniani. Kisha Noa akafungua mlango wa safina akaona ya kuwa uso wa ardhi ulikuwa umekauka."
  },
  {
    "verseNumber": "GEN 8:14",
    "verseText": "Katika siku ya ishirini na saba ya mwezi wa pili dunia ilikuwa imekauka kabisa."
  },
  {
    "verseNumber": "GEN 8:15",
    "verseText": "Ndipo Mungu akamwambia Noa,"
  },
  {
    "verseNumber": "GEN 8:16",
    "verseText": "\u201cToka ndani ya safina, wewe na mkeo na wanao na wake zao."
  },
  {
    "verseNumber": "GEN 8:17",
    "verseText": "Utoe nje kila aina ya kiumbe hai aliye pamoja nawe: Ndege, wanyama na viumbe vyote vitambaavyo juu ya ardhi, ili wakazae, na kuongezeka na kuijaza tena dunia.\u201d"
  },
  {
    "verseNumber": "GEN 8:18",
    "verseText": "Kwa hiyo Noa akatoka nje pamoja na mkewe, wanawe na wake zao."
  },
  {
    "verseNumber": "GEN 8:19",
    "verseText": "Wanyama wote na viumbe vyote vitambaavyo juu ya ardhi na ndege wote, kila kitu kiendacho juu ya nchi, aina moja baada ya nyingine vikatoka katika safina, kila aina ya kiumbe, kimoja baada ya kingine."
  },
  {
    "verseNumber": "GEN 8:20",
    "verseText": "Kisha Noa akamjengea BWANA madhabahu, akachukua baadhi ya wale wanyama na ndege wote walio safi, akatoa sadaka za kuteketezwa juu ya madhabahu."
  },
  {
    "verseNumber": "GEN 8:21",
    "verseText": "BWANA akasikia harufu nzuri ya kupendeza, naye akasema moyoni mwake, \u201cKamwe sitailaani tena ardhi kwa sababu ya mwanadamu, hata ingawa kila mwelekeo wa moyo wake ni mbaya tangu ujana. Kamwe sitaangamiza tena viumbe hai vyote kama nilivyofanya."
  },
  {
    "verseNumber": "GEN 8:22",
    "verseText": "\u201cKwa muda dunia idumupo, wakati wa kupanda na wa kuvuna, wakati wa baridi na wa joto, wakati wa kiangazi na wa masika, usiku na mchana kamwe havitakoma.\u201d"
  },
  {
    "verseNumber": "GEN 9:1",
    "verseText": "Ndipo Mungu akambariki Noa na wanawe, akiwaambia, \u201cZaeni mkaongezeke kwa idadi na mkaijaze tena dunia."
  },
  {
    "verseNumber": "GEN 9:2",
    "verseText": "Wanyama wote wa duniani, ndege wote wa angani, kila kiumbe kitambaacho juu ya ardhi, na samaki wote wa baharini wamekabidhiwa mikononi mwenu, nao watawaogopa na kuwahofu."
  },
  {
    "verseNumber": "GEN 9:3",
    "verseText": "Kila kitu chenye uhai kiendacho kitakuwa chakula chenu. Kama vile nilivyowapa mimea mbalimbali, sasa nawapa kila kitu."
  },
  {
    "verseNumber": "GEN 9:4",
    "verseText": "\u201cLakini kamwe msile nyama ambayo bado ina damu ya uhai wake, kwa maana damu ni uhai."
  },
  {
    "verseNumber": "GEN 9:5",
    "verseText": "Hakika damu ya uhai wenu nitaidai. Nitaidai kutoka kwa kila mnyama. Kutoka kwa kila mwanadamu pia nitaidai kwa ajili ya uhai wa mtu mwenzake."
  },
  {
    "verseNumber": "GEN 9:6",
    "verseText": "\u201cYeyote amwagaye damu ya mwanadamu, damu yake itamwagwa na mwanadamu, kwa kuwa katika mfano wa Mungu, Mungu alimuumba mwanadamu."
  },
  {
    "verseNumber": "GEN 9:7",
    "verseText": "Kuhusu ninyi, zaeni mwongezeke kwa wingi, mzidi katika dunia na kuijaza.\u201d"
  },
  {
    "verseNumber": "GEN 9:8",
    "verseText": "Ndipo Mungu akamwambia Noa na wanawe pamoja naye:"
  },
  {
    "verseNumber": "GEN 9:9",
    "verseText": "\u201cSasa mimi ninaweka Agano langu nanyi, pamoja na uzao wenu baada yenu,"
  },
  {
    "verseNumber": "GEN 9:10",
    "verseText": "pia na kila kiumbe hai kilichokuwa pamoja nanyi: Ndege, wanyama wa kufugwa na wanyama wote wa porini, wale wote waliotoka katika safina pamoja nanyi, kila kiumbe hai duniani."
  },
  {
    "verseNumber": "GEN 9:11",
    "verseText": "Ninaweka Agano nanyi: Kamwe uhai hautafutwa tena kwa gharika, kamwe haitakuwepo tena gharika ya kuangamiza dunia.\u201d"
  },
  {
    "verseNumber": "GEN 9:12",
    "verseText": "Mungu akasema, \u201cHii ni ishara ya Agano ninalofanya kati yangu na ninyi na kila kiumbe hai kilicho pamoja nanyi, Agano kwa vizazi vyote vijavyo:"
  },
  {
    "verseNumber": "GEN 9:13",
    "verseText": "Nimeweka upinde wangu wa mvua mawinguni, nao utakuwa ishara ya Agano nifanyalo kati yangu na dunia."
  },
  {
    "verseNumber": "GEN 9:14",
    "verseText": "Wakati wowote ninapotanda mawingu juu ya dunia na upinde wa mvua ukijitokeza mawinguni,"
  },
  {
    "verseNumber": "GEN 9:15",
    "verseText": "nitakumbuka Agano langu kati yangu na ninyi na viumbe vyote vilivyo hai vya kila aina. Kamwe maji hayatakuwa tena gharika ya kuangamiza uhai wote."
  },
  {
    "verseNumber": "GEN 9:16",
    "verseText": "Wakati wowote upinde wa mvua unapotokea mawinguni, nitauona na kukumbuka Agano la milele kati ya Mungu na viumbe vyote vilivyo hai vya kila aina duniani.\u201d"
  },
  {
    "verseNumber": "GEN 9:17",
    "verseText": "Hivyo Mungu akamwambia Noa, \u201cHii ndiyo ishara ya Agano ambalo nimelifanya kati yangu na viumbe vyote vilivyo hai duniani.\u201d"
  },
  {
    "verseNumber": "GEN 9:18",
    "verseText": "Wana wa Noa waliotoka ndani ya safina ni: Shemu, Hamu na Yafethi. (Hamu ndiye alikuwa baba wa Kanaani.)"
  },
  {
    "verseNumber": "GEN 9:19",
    "verseText": "Hawa ndio waliokuwa wana watatu wa Noa, kutokana nao watu walienea katika dunia."
  },
  {
    "verseNumber": "GEN 9:20",
    "verseText": "Noa akawa mkulima, akawa mtu wa kwanza kupanda mizabibu."
  },
  {
    "verseNumber": "GEN 9:21",
    "verseText": "Alipokunywa huo mvinyo wake akalewa na akalala uchi kwenye hema lake."
  },
  {
    "verseNumber": "GEN 9:22",
    "verseText": "Hamu, baba wa Kanaani, akauona uchi wa baba yake na kuwaeleza ndugu zake wawili waliokuwa nje."
  },
  {
    "verseNumber": "GEN 9:23",
    "verseText": "Lakini Shemu na Yafethi wakachukua nguo wakaitanda mabegani mwao wote wawili, kisha wakaenda kinyumenyume, wakaufunika uchi wa baba yao. Nyuso zao zilielekea upande mwingine ili wasiuone uchi wa baba yao."
  },
  {
    "verseNumber": "GEN 9:24",
    "verseText": "Noa alipolevuka kutoka kwenye mvinyo wake na kujua lile ambalo mwanawe mdogo kuliko wote alilokuwa amemtendea,"
  },
  {
    "verseNumber": "GEN 9:25",
    "verseText": "akasema, \u201cAlaaniwe Kanaani! Atakuwa mtumwa wa chini sana kuliko watumwa wote kwa ndugu zake.\u201d"
  },
  {
    "verseNumber": "GEN 9:26",
    "verseText": "Pia akasema, \u201cAbarikiwe BWANA, Mungu wa Shemu! Kanaani na awe mtumwa wa Shemu."
  },
  {
    "verseNumber": "GEN 9:27",
    "verseText": "Mungu na apanue mipaka ya Yafethi; Yafethi na aishi katika mahema ya Shemu, na Kanaani na awe mtumwa wake.\u201d"
  },
  {
    "verseNumber": "GEN 9:28",
    "verseText": "Baada ya gharika Noa aliishi miaka 350."
  },
  {
    "verseNumber": "GEN 9:29",
    "verseText": "Noa alikuwa na jumla ya miaka 950, ndipo akafa."
  },
  {
    "verseNumber": "GEN 10:1",
    "verseText": "Hawa ndio wazao wa Noa: Shemu, Hamu na Yafethi, ambao walizaa wana baada ya gharika."
  },
  {
    "verseNumber": "GEN 10:2",
    "verseText": "Wana wa Yafethi walikuwa: Gomeri, Magogu, Madai, Yavani, Tubali, Mesheki na Tirasi."
  },
  {
    "verseNumber": "GEN 10:3",
    "verseText": "Wana wa Gomeri walikuwa: Ashkenazi, Rifathi na Togarma."
  },
  {
    "verseNumber": "GEN 10:4",
    "verseText": "Wana wa Yavani walikuwa: Elisha, Tarshishi, Kitimu na Rodanimu."
  },
  {
    "verseNumber": "GEN 10:5",
    "verseText": "(Kutokana na hawa mataifa ya Pwani yalienea katika nchi zao, kwa koo zao katika mataifa yao, kila moja kwa lugha yake.)"
  },
  {
    "verseNumber": "GEN 10:6",
    "verseText": "Wana wa Hamu walikuwa: Kushi, Misraimu, Putu na Kanaani."
  },
  {
    "verseNumber": "GEN 10:7",
    "verseText": "Wana wa Kushi walikuwa: Seba, Havila, Sabta, Raama na Sabteka. Wana wa Raama walikuwa: Sheba na Dedani."
  },
  {
    "verseNumber": "GEN 10:8",
    "verseText": "Kushi akamzaa Nimrodi, ambaye alikua akawa mtu shujaa duniani."
  },
  {
    "verseNumber": "GEN 10:9",
    "verseText": "Alikuwa mwindaji hodari mbele za BWANA. Ndiyo sababu watu husema, \u201cKama Nimrodi, hodari wa kuwinda mbele za BWANA.\u201d"
  },
  {
    "verseNumber": "GEN 10:10",
    "verseText": "Vituo vyake vya kwanza katika ufalme wake vilikuwa Babeli, Ereki, Akadi na Kalne katika Shinari."
  },
  {
    "verseNumber": "GEN 10:11",
    "verseText": "Kutoka nchi ile alikwenda Ashuru, ambako alijenga Ninawi, Rehoboth-iri, Kala,"
  },
  {
    "verseNumber": "GEN 10:12",
    "verseText": "na Reseni, iliyo kati ya Ninawi na Kala; huo ndio mji mkubwa."
  },
  {
    "verseNumber": "GEN 10:13",
    "verseText": "Misraimu alikuwa baba wa: Waludi, Waanami, Walehabi, Wanaftuhi,"
  },
  {
    "verseNumber": "GEN 10:14",
    "verseText": "Wapathrusi, Wakasluhi (hao ndio asili ya Wafilisti), na Wakaftori."
  },
  {
    "verseNumber": "GEN 10:15",
    "verseText": "Kanaani alikuwa baba wa: Sidoni mzaliwa wake wa kwanza, Hethi,"
  },
  {
    "verseNumber": "GEN 10:16",
    "verseText": "Wayebusi, Waamori, Wagirgashi,"
  },
  {
    "verseNumber": "GEN 10:17",
    "verseText": "Wahivi, Waariki, Wasini,"
  },
  {
    "verseNumber": "GEN 10:18",
    "verseText": "Waarvadi, Wasemari na Wahamathi. Baadaye koo za Wakanaani zilitawanyika,"
  },
  {
    "verseNumber": "GEN 10:19",
    "verseText": "na mipaka ya Kanaani ilienea kutoka Sidoni kuelekea Gerari hadi Gaza, kisha kuelekea Sodoma, Gomora, Adma na Seboimu, hadi kufikia Lasha."
  },
  {
    "verseNumber": "GEN 10:20",
    "verseText": "Hawa ni wana wa Hamu kwa koo zao na lugha zao, katika nchi zao na mataifa yao."
  },
  {
    "verseNumber": "GEN 10:21",
    "verseText": "Shemu ambaye ni ndugu mkubwa wa Yafethi, kwake kulizaliwa wana pia. Shemu alikuwa baba wa wana wote wa Eberi."
  },
  {
    "verseNumber": "GEN 10:22",
    "verseText": "Wana wa Shemu walikuwa: Elamu, Ashuru, Arfaksadi, Ludi na Aramu."
  },
  {
    "verseNumber": "GEN 10:23",
    "verseText": "Wana wa Aramu walikuwa: Usi, Huli, Getheri na Mesheki."
  },
  {
    "verseNumber": "GEN 10:24",
    "verseText": "Arfaksadi alikuwa baba wa Shela, naye Shela akamzaa Eberi."
  },
  {
    "verseNumber": "GEN 10:25",
    "verseText": "Eberi akapata wana wawili: Mmoja wao aliitwa Pelegi, kwa kuwa wakati wake ndipo dunia iligawanyika; nduguye aliitwa Yoktani."
  },
  {
    "verseNumber": "GEN 10:26",
    "verseText": "Yoktani alikuwa baba wa: Almodadi, Shelefu, Hasarmawethi, Yera,"
  },
  {
    "verseNumber": "GEN 10:27",
    "verseText": "Hadoramu, Uzali, Dikla,"
  },
  {
    "verseNumber": "GEN 10:28",
    "verseText": "Obali, Abimaeli, Sheba,"
  },
  {
    "verseNumber": "GEN 10:29",
    "verseText": "Ofiri, Havila na Yobabu. Hawa wote walikuwa wana wa Yoktani."
  },
  {
    "verseNumber": "GEN 10:30",
    "verseText": "Nchi waliyoishi ilienea toka Mesha kuelekea Sefari kwenye nchi ya vilima iliyoko mashariki."
  },
  {
    "verseNumber": "GEN 10:31",
    "verseText": "Hao ndio wana wa Shemu kwa koo zao na lugha zao, katika nchi zao na mataifa yao."
  },
  {
    "verseNumber": "GEN 10:32",
    "verseText": "Hizi ndizo koo za wana wa Noa, kufuatana na vizazi vyao, katika mataifa yao. Kutokana na hawa mataifa yalienea duniani kote baada ya gharika."
  },
  {
    "verseNumber": "GEN 11:1",
    "verseText": "Wakati huo dunia yote ilikuwa na lugha moja na msemo mmoja."
  },
  {
    "verseNumber": "GEN 11:2",
    "verseText": "Watu walipoelekea upande wa mashariki, wakafika kwenye tambarare katika nchi ya Shinari nao wakaishi huko."
  },
  {
    "verseNumber": "GEN 11:3",
    "verseText": "Wakasemezana wao kwa wao, \u201cNjooni, tufyatue matofali na tuyachome vizuri kwa moto.\u201d Walitumia matofali badala ya mawe, na lami kwa ajili ya kushikamanishia hayo matofali."
  },
  {
    "verseNumber": "GEN 11:4",
    "verseText": "Ndipo wakasema, \u201cNjooni, tujijengee mji wenye mnara ambao utafika hadi mbinguni, ili tujipatie jina tusije tukatawanyika usoni pa dunia yote.\u201d"
  },
  {
    "verseNumber": "GEN 11:5",
    "verseText": "Lakini BWANA akashuka ili auone mji na mnara ambao wanadamu waliokuwa wanaujenga."
  },
  {
    "verseNumber": "GEN 11:6",
    "verseText": "BWANA akasema, \u201cIkiwa kama taifa moja wanaozungumza lugha moja wameanza kufanya hili, basi hakuna lolote watakalopanga kufanya ambalo halitawezekana kwao."
  },
  {
    "verseNumber": "GEN 11:7",
    "verseText": "Njooni, tushuke tuvuruge lugha yao ili wasielewane wao kwa wao.\u201d"
  },
  {
    "verseNumber": "GEN 11:8",
    "verseText": "Hivyo BWANA akawatawanya kutoka mahali pale kwenda katika dunia yote, nao wakaacha kuujenga huo mji."
  },
  {
    "verseNumber": "GEN 11:9",
    "verseText": "Ndiyo maana pakaitwa Babeli, kwa sababu hapo ndipo BWANA alipoivuruga lugha ya dunia nzima. Kutoka hapo BWANA akawatawanya katika uso wa dunia yote."
  },
  {
    "verseNumber": "GEN 11:10",
    "verseText": "Hivi ndivyo vizazi vya Shemu. Miaka miwili baada ya gharika, Shemu alipokuwa na miaka 100, akamzaa Arfaksadi."
  },
  {
    "verseNumber": "GEN 11:11",
    "verseText": "Baada ya kumzaa Arfaksadi, Shemu aliishi miaka 500, akazaa watoto wengine wa kiume na wa kike."
  },
  {
    "verseNumber": "GEN 11:12",
    "verseText": "Wakati Arfaksadi alipokuwa na miaka thelathini na mitano, akamzaa Shela."
  },
  {
    "verseNumber": "GEN 11:13",
    "verseText": "Baada ya Arfaksadi kumzaa Shela, aliishi miaka 403, akazaa watoto wengine wa kiume na wa kike."
  },
  {
    "verseNumber": "GEN 11:14",
    "verseText": "Shela alipokuwa na miaka thelathini, akamzaa Eberi."
  },
  {
    "verseNumber": "GEN 11:15",
    "verseText": "Shela baada ya kumzaa Eberi, aliishi miaka 403, akazaa watoto wengine wa kiume na wa kike."
  },
  {
    "verseNumber": "GEN 11:16",
    "verseText": "Eberi alipokuwa na miaka thelathini na minne, akamzaa Pelegi."
  },
  {
    "verseNumber": "GEN 11:17",
    "verseText": "Baada ya Eberi kumzaa Pelegi, aliishi miaka 430, akazaa watoto wengine wa kiume na wa kike."
  },
  {
    "verseNumber": "GEN 11:18",
    "verseText": "Pelegi alipokuwa na miaka thelathini, akamzaa Reu."
  },
  {
    "verseNumber": "GEN 11:19",
    "verseText": "Baada ya Pelegi kumzaa Reu, aliishi miaka 209, akazaa watoto wengine wa kiume na wa kike."
  },
  {
    "verseNumber": "GEN 11:20",
    "verseText": "Reu alipokuwa na miaka thelathini na miwili, akamzaa Serugi."
  },
  {
    "verseNumber": "GEN 11:21",
    "verseText": "Baada ya Reu kumzaa Serugi, aliishi miaka 207, akazaa watoto wengine wa kiume na wa kike."
  },
  {
    "verseNumber": "GEN 11:22",
    "verseText": "Serugi alipokuwa na miaka thelathini, akamzaa Nahori."
  },
  {
    "verseNumber": "GEN 11:23",
    "verseText": "Baada ya Serugi kumzaa Nahori, aliishi miaka 200, akazaa watoto wengine wa kiume na wa kike."
  },
  {
    "verseNumber": "GEN 11:24",
    "verseText": "Nahori alipokuwa na miaka ishirini na tisa, akamzaa Tera."
  },
  {
    "verseNumber": "GEN 11:25",
    "verseText": "Baada ya Nahori kumzaa Tera, aliishi miaka 119, akazaa watoto wengine wa kiume na wa kike."
  },
  {
    "verseNumber": "GEN 11:26",
    "verseText": "Tera alipokuwa na miaka sabini, akamzaa Abramu, Nahori na Harani."
  },
  {
    "verseNumber": "GEN 11:27",
    "verseText": "Hawa ndio wazao wa Tera. Tera aliwazaa Abramu, Nahori na Harani. Harani akamzaa Loti."
  },
  {
    "verseNumber": "GEN 11:28",
    "verseText": "Tera alipokuwa bado hai, Harani akafa huko Uru ya Wakaldayo, nchi alimozaliwa."
  },
  {
    "verseNumber": "GEN 11:29",
    "verseText": "Abramu na Nahori walioa. Mke wa Abramu aliitwa Sarai, na mke wa Nahori aliitwa Milka; Milka na Iska walikuwa watoto wa Harani."
  },
  {
    "verseNumber": "GEN 11:30",
    "verseText": "Sarai alikuwa tasa, hakuwa na watoto."
  },
  {
    "verseNumber": "GEN 11:31",
    "verseText": "Tera akamchukua Abramu mwanawe, Loti mwana wa Harani mwanawe, na Sarai mkwewe, mke wa Abramu mwanawe, wakatoka kwa pamoja katika Uru ya Wakaldayo kwenda nchi ya Kanaani. Lakini walipofika Harani, wakaishi huko."
  },
  {
    "verseNumber": "GEN 11:32",
    "verseText": "Tera alikufa huko Harani akiwa na miaka 205."
  },
  {
    "verseNumber": "GEN 12:1",
    "verseText": "BWANA akawa amemwambia Abramu, \u201cOndoka kutoka nchi yako, uache jamii yako na nyumba ya baba yako, uende hadi nchi nitakayokuonyesha."
  },
  {
    "verseNumber": "GEN 12:2",
    "verseText": "\u201cMimi nitakufanya taifa kubwa na nitakubariki, Nitalikuza jina lako, nawe utakuwa baraka."
  },
  {
    "verseNumber": "GEN 12:3",
    "verseText": "Nitawabariki wale wanaokubariki, na yeyote akulaaniye nitamlaani; na kupitia kwako mataifa yote duniani yatabarikiwa.\u201d"
  },
  {
    "verseNumber": "GEN 12:4",
    "verseText": "Hivyo Abramu akaondoka kama BWANA alivyokuwa amemwambia; naye Loti akaondoka pamoja naye. Wakati Abramu alipoitwa aondoke Harani, alikuwa na miaka sabini na mitano."
  },
  {
    "verseNumber": "GEN 12:5",
    "verseText": "Abramu akamchukua Sarai mkewe pamoja na Loti mwana wa ndugu yake, mali zote walizokuwa nazo pamoja na watu aliokuwa amewapata huko Harani, wakasafiri mpaka nchi ya Kanaani, wakafika huko."
  },
  {
    "verseNumber": "GEN 12:6",
    "verseText": "Abramu akasafiri katika nchi hiyo akafika huko Shekemu, mahali penye mti wa mwaloni ulioko More. Wakati huo Wakanaani walikuwa wanaishi katika nchi hiyo."
  },
  {
    "verseNumber": "GEN 12:7",
    "verseText": "BWANA akamtokea Abramu, akamwambia, \u201cNitawapa uzao wako nchi hii.\u201d Hivyo hapa akamjengea madhabahu BWANA aliyekuwa amemtokea."
  },
  {
    "verseNumber": "GEN 12:8",
    "verseText": "Kutoka huko Abramu akasafiri kuelekea kwenye vilima mashariki ya Betheli, naye akapiga hema huko, Betheli ikiwa upande wa magharibi na Ai upande wa mashariki. Huko alimjengea BWANA madhabahu na akaliitia jina la BWANA."
  },
  {
    "verseNumber": "GEN 12:9",
    "verseText": "Kisha Abramu akasafiri kuelekea upande wa Negebu."
  },
  {
    "verseNumber": "GEN 12:10",
    "verseText": "Basi kulikuwako na njaa katika nchi, naye Abramu akashuka kwenda Misri kukaa huko kwa muda, kwa maana njaa ilikuwa kali."
  },
  {
    "verseNumber": "GEN 12:11",
    "verseText": "Alipokuwa karibu kuingia Misri, akamwambia Sarai mkewe, \u201cNinajua ya kwamba wewe ni mwanamke mzuri wa sura."
  },
  {
    "verseNumber": "GEN 12:12",
    "verseText": "Wakati Wamisri watakapokuona, watasema, \u2018Huyu ni mke wake.\u2019 Ndipo wataniua, lakini wewe watakuacha hai."
  },
  {
    "verseNumber": "GEN 12:13",
    "verseText": "Sema wewe ni dada yangu, ili nitendewe mema kwa ajili yako, na maisha yangu yatahifadhiwa kwa sababu yako.\u201d"
  },
  {
    "verseNumber": "GEN 12:14",
    "verseText": "Abramu alipoingia Misri, Wamisri wakamwona Sarai kuwa ni mwanamke mzuri sana wa sura."
  },
  {
    "verseNumber": "GEN 12:15",
    "verseText": "Maafisa wa Farao walipomwona, wakamsifia kwa Farao; ndipo Sarai akapelekwa kwa nyumba ya mfalme."
  },
  {
    "verseNumber": "GEN 12:16",
    "verseText": "Kwa ajili ya Sarai, Farao akamtendea Abramu mema, naye Abramu akapata kondoo, ng\u02bcombe, punda, ngamia na watumishi wa kiume na wa kike."
  },
  {
    "verseNumber": "GEN 12:17",
    "verseText": "Lakini BWANA akamwadhibu Farao na nyumba yake kwa maradhi ya kufisha kwa sababu ya kumchukua Sarai, mke wa Abramu."
  },
  {
    "verseNumber": "GEN 12:18",
    "verseText": "Ndipo Farao akamwita Abramu, akamuuliza, \u201cUmenifanyia nini? Kwa nini hukuniambia ni mke wako?"
  },
  {
    "verseNumber": "GEN 12:19",
    "verseText": "Kwa nini ulisema, \u2018Yeye ni dada yangu,\u2019 hata nikamchukua kuwa mke wangu? Sasa basi, mke wako huyu hapa. Mchukue uende zako!\u201d"
  },
  {
    "verseNumber": "GEN 12:20",
    "verseText": "Kisha Farao akawapa watu wake amri kuhusu Abramu, wakamsindikiza pamoja na mke wake na kila alichokuwa nacho."
  },
  {
    "verseNumber": "GEN 13:1",
    "verseText": "Hivyo Abramu akakwea kutoka Misri kwenda Negebu, yeye na mkewe na kila kitu alichokuwa nacho, pia Loti akaenda pamoja naye."
  },
  {
    "verseNumber": "GEN 13:2",
    "verseText": "Wakati huo Abramu alikuwa tajiri sana wa mifugo, fedha na dhahabu."
  },
  {
    "verseNumber": "GEN 13:3",
    "verseText": "Kutoka Negebu, akapita mahali hadi mahali, hadi akafika Betheli, mahali hapo ambapo mwanzoni alipiga hema lake kati ya Betheli na Ai"
  },
  {
    "verseNumber": "GEN 13:4",
    "verseText": "hapo ambapo alikuwa amejenga madhabahu ya kwanza. Huko Abramu akaliitia jina la BWANA."
  },
  {
    "verseNumber": "GEN 13:5",
    "verseText": "Basi Loti, ambaye alikuwa anafuatana na Abramu, alikuwa pia na makundi ya mbuzi, kondoo, ng\u02bcombe na mahema."
  },
  {
    "verseNumber": "GEN 13:6",
    "verseText": "Lakini nchi haikuwatosha kukaa pamoja kwa ajili ya wingi wa mali zao."
  },
  {
    "verseNumber": "GEN 13:7",
    "verseText": "Ukazuka ugomvi kati ya wachunga mifugo wa Abramu na wale wa Loti. Wakati huo, Wakanaani na Waperizi ndio waliokuwa wenyeji wa nchi hiyo."
  },
  {
    "verseNumber": "GEN 13:8",
    "verseText": "Hivyo Abramu akamwambia Loti, \u201cPasiwe na ugomvi wowote kati yangu na wewe, wala kati ya wachungaji wangu na wako, kwa kuwa sisi ni ndugu."
  },
  {
    "verseNumber": "GEN 13:9",
    "verseText": "Je, nchi yote haiko mbele yako? Tutengane. Kama ukielekea kushoto, nitakwenda kulia; kama ukielekea kulia, mimi nitakwenda kushoto.\u201d"
  },
  {
    "verseNumber": "GEN 13:10",
    "verseText": "Loti akatazama akaona lile bonde lote la Yordani kuwa lilikuwa na maji tele, kama bustani ya BWANA, kama nchi ya Misri, kuelekea Soari. (Hii ilikuwa kabla BWANA hajaharibu Sodoma na Gomora.)"
  },
  {
    "verseNumber": "GEN 13:11",
    "verseText": "Hivyo Loti akajichagulia bonde lote la Yordani, akaelekea upande wa mashariki. Watu hao wawili wakatengana:"
  },
  {
    "verseNumber": "GEN 13:12",
    "verseText": "Abramu akaishi katika nchi ya Kanaani, wakati Loti aliishi miongoni mwa miji ya lile bonde na kupiga mahema yake karibu na Sodoma."
  },
  {
    "verseNumber": "GEN 13:13",
    "verseText": "Basi watu wa Sodoma walikuwa waovu, wakifanya sana dhambi dhidi ya BWANA."
  },
  {
    "verseNumber": "GEN 13:14",
    "verseText": "Baada ya Loti kuondoka BWANA akamwambia Abramu, \u201cUkiwa hapo ulipo, inua macho yako utazame kaskazini na kusini, mashariki na magharibi."
  },
  {
    "verseNumber": "GEN 13:15",
    "verseText": "Nchi yote unayoiona nitakupa wewe na uzao wako hata milele."
  },
  {
    "verseNumber": "GEN 13:16",
    "verseText": "Nitaufanya uzao wako uwe mwingi kama mavumbi ya nchi, hivyo kama kuna yeyote awezaye kuhesabu mavumbi, basi uzao wako utahesabika."
  },
  {
    "verseNumber": "GEN 13:17",
    "verseText": "Ondoka, tembea katika marefu na mapana ya nchi, kwa maana ninakupa wewe.\u201d"
  },
  {
    "verseNumber": "GEN 13:18",
    "verseText": "Basi Abramu akaondoa mahema yake, akaenda kuishi karibu na mialoni ya Mamre huko Hebroni, huko akamjengea BWANA madhabahu."
  },
  {
    "verseNumber": "GEN 14:1",
    "verseText": "Wakati huu Amrafeli mfalme wa Shinari, Arioko mfalme wa Elasari, Kedorlaoma mfalme wa Elamu, na Tidali mfalme wa Goimu"
  },
  {
    "verseNumber": "GEN 14:2",
    "verseText": "kwa pamoja walikwenda kupigana vita dhidi ya Bera mfalme wa Sodoma, Birsha mfalme wa Gomora, Shinabu mfalme wa Adma, Shemeberi mfalme wa Seboimu, na mfalme wa Bela (yaani Soari)."
  },
  {
    "verseNumber": "GEN 14:3",
    "verseText": "Hawa wote waliotajwa mwishoni waliunganisha majeshi yao kutoka Bonde la Sidimu (yaani Bahari ya Chumvi)."
  },
  {
    "verseNumber": "GEN 14:4",
    "verseText": "Walikuwa wametawaliwa na Mfalme Kedorlaoma kwa miaka kumi na miwili, lakini mwaka wa kumi na tatu waliasi."
  },
  {
    "verseNumber": "GEN 14:5",
    "verseText": "Mnamo mwaka wa kumi na nne, Mfalme Kedorlaoma na wafalme waliojiunga naye walikwenda kupigana na kuwashinda Warefai katika Ashtaroth-Kanaimu, Wazuzi katika Hamu, Waemi katika Shawe-Kiriathaimu,"
  },
  {
    "verseNumber": "GEN 14:6",
    "verseText": "na Wahori katika nchi ya kilima cha Seiri, hadi El-Parani karibu na jangwa."
  },
  {
    "verseNumber": "GEN 14:7",
    "verseText": "Kisha wakarudi wakaenda En-Misfati (yaani Kadeshi), wakashinda nchi yote ya Waamaleki, pamoja na Waamori waliokuwa wakiishi Hasason-Tamari."
  },
  {
    "verseNumber": "GEN 14:8",
    "verseText": "Ndipo mfalme wa Sodoma, mfalme wa Gomora, mfalme wa Adma, mfalme wa Seboimu, na mfalme wa Bela (yaani Soari) wakatoka kupanga majeshi yao kwenye Bonde la Sidimu"
  },
  {
    "verseNumber": "GEN 14:9",
    "verseText": "dhidi ya Kedorlaoma, mfalme wa Elamu, Tidali mfalme wa Goimu, Amrafeli mfalme wa Shinari, na Arioko mfalme wa Elasari, yaani wafalme wanne dhidi ya wafalme watano."
  },
  {
    "verseNumber": "GEN 14:10",
    "verseText": "Basi Bonde la Sidimu lilikuwa limejaa mashimo ya lami, nao wafalme wa Sodoma na wa Gomora walipokimbia, baadhi ya watu walitumbukia huko na wengine wakakimbilia vilimani."
  },
  {
    "verseNumber": "GEN 14:11",
    "verseText": "Wale wafalme wanne wakateka mali yote ya Sodoma na Gomora pamoja na vyakula vyao vyote, kisha wakaenda zao."
  },
  {
    "verseNumber": "GEN 14:12",
    "verseText": "Pia walimteka Loti mwana wa ndugu yake Abramu pamoja na mali zake, kwa kuwa alikuwa akiishi Sodoma."
  },
  {
    "verseNumber": "GEN 14:13",
    "verseText": "Mtu mmoja aliyekuwa ametoroka akaja kumpa Abramu Mwebrania taarifa. Wakati huu Abramu alikuwa anaishi karibu na mialoni ya Mamre Mwamori, aliyekuwa ndugu yake Eshkoli na Aneri, ambao wote walikuwa wameungana na Abramu."
  },
  {
    "verseNumber": "GEN 14:14",
    "verseText": "Abramu alipopata habari kwamba jamaa yake amechukuliwa mateka, akawaita watu 318 wa nyumbani mwake waliokuwa wamefunzwa kupigana vita, wakawafuatilia hadi Dani."
  },
  {
    "verseNumber": "GEN 14:15",
    "verseText": "Wakati wa usiku Abramu aliwagawa watu wake katika vikosi ili awashambulie, na akawafuatilia, akawafukuza hadi Hoba, kaskazini ya Dameski."
  },
  {
    "verseNumber": "GEN 14:16",
    "verseText": "Akarudisha mali zote, na akamrudisha Loti jamaa yake na mali zake, pamoja na wanawake na watu wengine."
  },
  {
    "verseNumber": "GEN 14:17",
    "verseText": "Abramu aliporudi baada ya kumshinda Mfalme Kedorlaoma na wale wafalme waliojiunga naye, mfalme wa Sodoma akatoka kwenda kumlaki katika Bonde la Shawe (yaani Bonde la Mfalme)."
  },
  {
    "verseNumber": "GEN 14:18",
    "verseText": "Ndipo Melkizedeki mfalme wa Salemu alipoleta mkate na divai. Alikuwa kuhani wa Mungu Aliye Juu Sana."
  },
  {
    "verseNumber": "GEN 14:19",
    "verseText": "Naye akambariki Abramu, akisema, \u201cAbarikiwe Abramu na Mungu Aliye Juu Sana, Muumba wa mbingu na nchi."
  },
  {
    "verseNumber": "GEN 14:20",
    "verseText": "Abarikiwe Mungu Aliye Juu Sana, ambaye amewaweka adui zako mkononi mwako.\u201d Ndipo Abramu akampa Melkizedeki sehemu ya kumi ya kila kitu."
  },
  {
    "verseNumber": "GEN 14:21",
    "verseText": "Mfalme wa Sodoma akamwambia Abramu, \u201cNipe hao watu na hizo mali uchukue wewe mwenyewe.\u201d"
  },
  {
    "verseNumber": "GEN 14:22",
    "verseText": "Lakini Abramu akamwambia mfalme wa Sodoma, \u201cNimeinua mkono wangu kwa BWANA, Mungu Aliye Juu Sana, Muumba wa mbingu na dunia, na nimeapa"
  },
  {
    "verseNumber": "GEN 14:23",
    "verseText": "kwamba sitapokea kitu chochote kilicho chako, hata kama ni uzi au gidamu ya kiatu, ili kamwe usije ukasema, \u2018Nimemtajirisha Abramu.\u2019"
  },
  {
    "verseNumber": "GEN 14:24",
    "verseText": "Sitapokea chochote, ila kile tu watu wangu walichokula na sehemu ambayo ni fungu la watu waliokwenda pamoja nami, ambao ni Aneri, Eshkoli na Mamre. Wao na wapewe fungu lao.\u201d"
  },
  {
    "verseNumber": "GEN 15:1",
    "verseText": "Baada ya jambo hili, neno la BWANA likamjia Abramu katika maono: \u201cUsiogope, Abramu. Mimi ni ngao yako, na thawabu yako kubwa sana.\u201d"
  },
  {
    "verseNumber": "GEN 15:2",
    "verseText": "Lakini Abramu akasema, \u201cEe BWANA Mwenyezi, utanipa nini na mimi sina hata mtoto na atakayerithi nyumba yangu ni huyu Eliezeri Mdameski?\u201d"
  },
  {
    "verseNumber": "GEN 15:3",
    "verseText": "Abramu akasema, \u201cHukunipa watoto, hivyo mtumishi katika nyumba yangu ndiye atakuwa mrithi wangu.\u201d"
  },
  {
    "verseNumber": "GEN 15:4",
    "verseText": "Ndipo neno la BWANA lilipomjia: \u201cMtu huyu hatakuwa mrithi wako, bali mwana atakayetoka katika viuno vyako mwenyewe ndiye atakayekuwa mrithi wako.\u201d"
  },
  {
    "verseNumber": "GEN 15:5",
    "verseText": "Akamtoa nje na kusema, \u201cTazama juu kuelekea mbinguni na uhesabu nyota, kama hakika utaweza kuzihesabu.\u201d Ndipo akamwambia, \u201cHivyo ndivyo uzao wako utakavyokuwa.\u201d"
  },
  {
    "verseNumber": "GEN 15:6",
    "verseText": "Abramu akamwamini BWANA, naye kwake hili likahesabiwa kuwa haki."
  },
  {
    "verseNumber": "GEN 15:7",
    "verseText": "Pia akamwambia, \u201cMimi ndimi BWANA, niliyekutoa toka Uru ya Wakaldayo nikupe nchi hii uimiliki.\u201d"
  },
  {
    "verseNumber": "GEN 15:8",
    "verseText": "Lakini Abramu akasema, \u201cEe BWANA Mwenyezi, nitawezaje kujua kwamba nitapata kuimiliki?\u201d"
  },
  {
    "verseNumber": "GEN 15:9",
    "verseText": "Ndipo BWANA akamwambia, \u201cNiletee mtamba wa ng\u02bcombe, mbuzi na kondoo dume, kila mmoja wa miaka mitatu, pamoja na hua na kinda la njiwa.\u201d"
  },
  {
    "verseNumber": "GEN 15:10",
    "verseText": "Abramu akamletea hivi vyote, akampasua kila mnyama vipande viwili, akavipanga kila kimoja kuelekea mwenzake, lakini hata hivyo ndege, hakuwapasua vipande viwili."
  },
  {
    "verseNumber": "GEN 15:11",
    "verseText": "Kisha ndege walao nyama wakatua juu ya mizoga, lakini Abramu akawafukuza."
  },
  {
    "verseNumber": "GEN 15:12",
    "verseText": "Wakati jua lilipokuwa linatua, Abramu akashikwa na usingizi mzito, giza nene na la kutisha likaja juu yake."
  },
  {
    "verseNumber": "GEN 15:13",
    "verseText": "Kisha BWANA akamwambia, \u201cUjue hakika kwamba wazao wako watakuwa wageni kwenye nchi ambayo si yao, nao watafanywa watumwa na kuteswa kwa miaka mia nne."
  },
  {
    "verseNumber": "GEN 15:14",
    "verseText": "Lakini nitaliadhibu taifa lile watakalolitumikia kama watumwa, na baadaye watatoka huko na mali nyingi."
  },
  {
    "verseNumber": "GEN 15:15",
    "verseText": "Wewe, hata hivyo utakwenda kwa baba zako kwa amani na kuzikwa katika uzee mwema."
  },
  {
    "verseNumber": "GEN 15:16",
    "verseText": "Katika kizazi cha nne wazao wako watarudi hapa, kwa maana dhambi ya Waamori bado haijafikia kipimo kilichojaa.\u201d"
  },
  {
    "verseNumber": "GEN 15:17",
    "verseText": "Wakati jua lilipokuwa limezama na giza limeingia, tanuru la moshi na mwali wa moto unaowaka vikatokea na kupita kati ya vile vipande vya nyama."
  },
  {
    "verseNumber": "GEN 15:18",
    "verseText": "Siku hiyo BWANA akafanya Agano na Abramu, na kumwambia, \u201cNitawapa wazao wako nchi hii, kuanzia Kijito cha Misri hadi mto ule mkubwa, Frati,"
  },
  {
    "verseNumber": "GEN 15:19",
    "verseText": "yaani nchi ya Wakeni, Wakenizi, Wakadmoni,"
  },
  {
    "verseNumber": "GEN 15:20",
    "verseText": "Wahiti, Waperizi, Warefai,"
  },
  {
    "verseNumber": "GEN 15:21",
    "verseText": "Waamori, Wakanaani, Wagirgashi na Wayebusi.\u201d"
  },
  {
    "verseNumber": "GEN 16:1",
    "verseText": "Basi Sarai, mkewe Abramu, alikuwa hajamzalia watoto. Lakini alikuwa na mtumishi wa kike Mmisri jina lake Hagari,"
  },
  {
    "verseNumber": "GEN 16:2",
    "verseText": "hivyo Sarai akamwambia Abramu, \u201cBWANA amenizuilia kupata watoto. Nenda, ukakutane kimwili na mtumishi wangu wa kike, huenda nitaweza kupata watoto kupitia kwake.\u201d Abramu akakubaliana na lile Sarai alilosema."
  },
  {
    "verseNumber": "GEN 16:3",
    "verseText": "Hivyo baada ya Abramu kuishi katika nchi ya Kanaani miaka kumi, Sarai akamchukua mtumishi wake wa kike wa Kimisri, Hagari na kumpa mumewe awe mke wake."
  },
  {
    "verseNumber": "GEN 16:4",
    "verseText": "Akakutana kimwili na Hagari, naye akapata mimba. Hagari alipojua kuwa ana mimba, alianza kumdharau Sarai."
  },
  {
    "verseNumber": "GEN 16:5",
    "verseText": "Ndipo Sarai akamwambia Abramu, \u201cUnawajibika na manyanyaso ninayoyapata. Nilimweka mtumishi wangu mikononi mwako, sasa kwa vile anajua kwamba ana mimba, ananidharau mimi. BWANA na aamue kati yako na mimi.\u201d"
  },
  {
    "verseNumber": "GEN 16:6",
    "verseText": "Abramu akamwambia, \u201cMtumishi wako yuko mikononi mwako. Mtendee lolote unalofikiri ni bora zaidi.\u201d Ndipo Sarai akamtesa Hagari, hivyo akamtoroka."
  },
  {
    "verseNumber": "GEN 16:7",
    "verseText": "Malaika wa BWANA akamkuta Hagari karibu na chemchemi huko jangwani; ilikuwa chemchemi ile iliyokuwa kando ya barabara iendayo Shuri."
  },
  {
    "verseNumber": "GEN 16:8",
    "verseText": "Malaika akamwambia, \u201cHagari, mtumishi wa Sarai, umetokea wapi, na unakwenda wapi?\u201d Akamjibu, \u201cNinamkimbia bibi yangu Sarai.\u201d"
  },
  {
    "verseNumber": "GEN 16:9",
    "verseText": "Ndipo malaika wa BWANA akamwambia, \u201cRudi kwa bibi yako ukajishushe chini yake.\u201d"
  },
  {
    "verseNumber": "GEN 16:10",
    "verseText": "Malaika akaendelea akasema, \u201cNitazidisha wazao wako, hivi kwamba watakuwa wengi mno wasiohesabika.\u201d"
  },
  {
    "verseNumber": "GEN 16:11",
    "verseText": "Pia malaika wa BWANA akamwambia: \u201cWewe sasa una mimba nawe utamzaa mwana. Utamwita jina lake Ishmaeli, kwa sababu BWANA amesikia juu ya huzuni yako."
  },
  {
    "verseNumber": "GEN 16:12",
    "verseText": "Atakuwa punda-mwitu katikati ya wanadamu, mkono wake utakuwa dhidi ya kila mtu na mkono wa kila mtu dhidi yake, naye ataishi kwa uhasama na ndugu zake wote.\u201d"
  },
  {
    "verseNumber": "GEN 16:13",
    "verseText": "Hagari akampa BWANA aliyezungumza naye jina hili: \u201cWewe ndiwe Mungu unionaye mimi,\u201d kwa maana alisema, \u201cSasa nimemwona yeye anayeniona mimi.\u201d"
  },
  {
    "verseNumber": "GEN 16:14",
    "verseText": "Ndiyo sababu kisima kile kikaitwa Beer-Lahai-Roi, ambacho bado kipo huko hata leo kati ya Kadeshi na Beredi."
  },
  {
    "verseNumber": "GEN 16:15",
    "verseText": "Hivyo Hagari akamzalia Abramu mwana, naye Abramu akamwita huyo mwana Hagari aliyemzalia, Ishmaeli."
  },
  {
    "verseNumber": "GEN 16:16",
    "verseText": "Abramu alikuwa na umri wa miaka themanini na sita wakati Hagari alipomzalia Ishmaeli."
  },
  {
    "verseNumber": "GEN 17:1",
    "verseText": "Abramu alipokuwa na miaka tisini na tisa, BWANA akamtokea akamwambia, \u201cMimi ndimi Mungu Mwenyezi; enenda mbele zangu na uishi kwa unyofu."
  },
  {
    "verseNumber": "GEN 17:2",
    "verseText": "Nami nitafanya Agano langu kati yangu na wewe, nami nitakuzidisha sana sana.\u201d"
  },
  {
    "verseNumber": "GEN 17:3",
    "verseText": "Abramu akaanguka kifudifudi, naye Mungu akamwambia,"
  },
  {
    "verseNumber": "GEN 17:4",
    "verseText": "\u201cKwa upande wangu, hili ndilo Agano langu na wewe: Wewe utakuwa baba wa mataifa mengi."
  },
  {
    "verseNumber": "GEN 17:5",
    "verseText": "Jina lako hutaitwa tena Abramu, bali jina lako litakuwa Abrahamu, kwa maana nimekufanya wewe baba wa mataifa mengi."
  },
  {
    "verseNumber": "GEN 17:6",
    "verseText": "Nitakufanya uwe na uzao mwingi sana, kwako yatatoka mataifa nao wafalme watatoka kwako."
  },
  {
    "verseNumber": "GEN 17:7",
    "verseText": "Nitalithibitisha Agano langu kama Agano la milele kati yangu na wewe na wazao wako baada yako na vizazi vijavyo niwe Mungu wako na Mungu wa wazao wako."
  },
  {
    "verseNumber": "GEN 17:8",
    "verseText": "Nchi yote ya Kanaani, unakoishi sasa kama mgeni, nitakupa kuwa milki yako milele, na uzao wako, nami nitakuwa Mungu wao.\u201d"
  },
  {
    "verseNumber": "GEN 17:9",
    "verseText": "Ndipo Mungu akamwambia Abrahamu, \u201cKwa upande wako, lazima ushike Agano langu, wewe na wazao wako kwa ajili ya vizazi vijavyo."
  },
  {
    "verseNumber": "GEN 17:10",
    "verseText": "Hili ni Agano langu na wewe pamoja na wazao wako baada yako, Agano mtakalolishika: Kila mwanaume miongoni mwenu atatahiriwa."
  },
  {
    "verseNumber": "GEN 17:11",
    "verseText": "Mtafanyiwa tohara na hii itakuwa ni alama ya Agano kati yangu na ninyi."
  },
  {
    "verseNumber": "GEN 17:12",
    "verseText": "Kwa vizazi vijavyo, kila mwanaume miongoni mwenu mwenye siku nane ni lazima atahiriwe, pamoja na watakaozaliwa nyumbani mwako au walionunuliwa kwa fedha kutoka kwa mgeni, wale ambao sio watoto wako."
  },
  {
    "verseNumber": "GEN 17:13",
    "verseText": "Awe amezaliwa nyumbani mwako au amenunuliwa kwa fedha yako, ni lazima watahiriwe. Agano langu katika mwili wako litakuwa ni Agano la milele."
  },
  {
    "verseNumber": "GEN 17:14",
    "verseText": "Kila mwanaume asiyetahiriwa, ambaye hajapata tohara ya mwilini, atatengwa na watu wake, amelivunja Agano langu.\u201d"
  },
  {
    "verseNumber": "GEN 17:15",
    "verseText": "Pia BWANA akamwambia Abrahamu, \u201cKwa upande wa Sarai mkeo, hutamwita tena Sarai bali jina lake litakuwa Sara."
  },
  {
    "verseNumber": "GEN 17:16",
    "verseText": "Nitambariki na hakika nitakupatia mwana kwake. Nitambariki na kwamba atakuwa mama wa mataifa, wafalme wa mataifa watatoka kwake.\u201d"
  },
  {
    "verseNumber": "GEN 17:17",
    "verseText": "Abrahamu akaanguka kifudifudi, akacheka na kusema moyoni mwake, \u201cJe, mtu wa miaka mia moja aweza kuzaa mwana? Je, Sara atazaa mtoto katika umri wa miaka tisini?\u201d"
  },
  {
    "verseNumber": "GEN 17:18",
    "verseText": "Abrahamu akamwambia Mungu, \u201cLaiti Ishmaeli naye angeshiriki baraka yako!\u201d"
  },
  {
    "verseNumber": "GEN 17:19",
    "verseText": "Ndipo Mungu akasema, \u201cNdiyo, lakini mkeo Sara atakuzalia wewe mwana, nawe utamwita jina lake Isaki. Nitalithibitisha Agano langu naye kama Agano la milele kwa ajili yake na wazao wake baada yake."
  },
  {
    "verseNumber": "GEN 17:20",
    "verseText": "Kwa upande wa Ishmaeli, nimekusikia: hakika nitambariki, nitamfanya awe na uzao mwingi na nitaongeza sana idadi yake. Atakuwa baba wa watawala kumi na wawili, nami nitamfanya awe taifa kubwa."
  },
  {
    "verseNumber": "GEN 17:21",
    "verseText": "Lakini Agano langu nitalithibitisha kwa Isaki, ambaye Sara atakuzalia mwaka ujao majira kama haya.\u201d"
  },
  {
    "verseNumber": "GEN 17:22",
    "verseText": "Wakati alipomaliza kuzungumza na Abrahamu, Mungu akapanda juu akaondoka kwa Abrahamu."
  },
  {
    "verseNumber": "GEN 17:23",
    "verseText": "Siku ile ile, Abrahamu akamchukua Ishmaeli mwanawe na wote waliozaliwa nyumbani mwake pamoja na walionunuliwa kwa fedha zake, kila mwanaume wa nyumbani mwake, akawatahiri, kama Mungu alivyomwagiza."
  },
  {
    "verseNumber": "GEN 17:24",
    "verseText": "Abrahamu alikuwa na umri wa miaka tisini na tisa alipotahiriwa,"
  },
  {
    "verseNumber": "GEN 17:25",
    "verseText": "naye Ishmaeli mwanawe alitahiriwa akiwa na umri wa miaka kumi na mitatu."
  },
  {
    "verseNumber": "GEN 17:26",
    "verseText": "Abrahamu na Ishmaeli mwanawe walitahiriwa siku ile ile,"
  },
  {
    "verseNumber": "GEN 17:27",
    "verseText": "Kila mwanaume nyumbani mwa Abrahamu, pamoja na wote waliozaliwa nyumbani mwake au aliyenunuliwa kwa fedha kutoka kwa mgeni, alitahiriwa pamoja naye."
  },
  {
    "verseNumber": "GEN 18:1",
    "verseText": "BWANA akamtokea Abrahamu karibu na mialoni ya Mamre wakati alipokuwa ameketi kwenye ingilio la hema lake wakati wa adhuhuri."
  },
  {
    "verseNumber": "GEN 18:2",
    "verseText": "Abrahamu akainua macho akaona watu watatu wamesimama karibu naye. Alipowaona, aliharakisha kutoka kwenye ingilio la hema lake kuwalaki na kuwasujudia hadi nchi."
  },
  {
    "verseNumber": "GEN 18:3",
    "verseText": "Akasema, \u201cKama nimepata kibali machoni penu, ee bwana wangu, usimpite mtumishi wako."
  },
  {
    "verseNumber": "GEN 18:4",
    "verseText": "Acha yaletwe maji kidogo, kisha ninyi nyote mnawe miguu yenu na mpumzike chini ya mti huu."
  },
  {
    "verseNumber": "GEN 18:5",
    "verseText": "Niruhusuni niwapatie chakula kidogo mle, ili mpate nguvu mwendelee na safari yenu, kwa kuwa mmekuja kwa mtumishi wenu.\u201d Nao wakamjibu, \u201cVema sana, fanya kama unavyosema.\u201d"
  },
  {
    "verseNumber": "GEN 18:6",
    "verseText": "Hivyo Abrahamu akaharakisha akaingia hemani kwa Sara, akamwambia, \u201cChukua vipimo vitatu vya unga laini haraka, ukande na uoke mikate.\u201d"
  },
  {
    "verseNumber": "GEN 18:7",
    "verseText": "Kisha Abrahamu akakimbia kwenda kwenye kundi, akachagua ndama mzuri, laini na akampa mtumishi, ambaye aliharakisha kumtayarisha."
  },
  {
    "verseNumber": "GEN 18:8",
    "verseText": "Kisha akaleta jibini, maziwa na nyama ya yule ndama iliyoandaliwa, akaviweka mbele ya wageni. Walipokuwa wakila, alisimama karibu nao chini ya mti."
  },
  {
    "verseNumber": "GEN 18:9",
    "verseText": "Wakamuuliza, \u201cYuko wapi Sara mkeo?\u201d Akasema, \u201cYuko huko, ndani ya hema.\u201d"
  },
  {
    "verseNumber": "GEN 18:10",
    "verseText": "Kisha BWANA akasema, \u201cHakika nitakurudia tena majira kama haya mwakani na Sara mkeo atakuwa ana mwana.\u201d Sara alikuwa akiwasikiliza kwenye ingilio la hema, lililokuwa nyuma yake."
  },
  {
    "verseNumber": "GEN 18:11",
    "verseText": "Abrahamu na Sara walikuwa wazee tena waliosogea miaka, naye Sara alikuwa amekoma katika desturi ya wanawake."
  },
  {
    "verseNumber": "GEN 18:12",
    "verseText": "Hivyo Sara akacheka kimoyomoyo alipokuwa akiwaza, \u201cBaada ya mimi kuwa mkongwe hivi na bwana wangu amezeeka, je, nitaweza kufurahia jambo hili?\u201d"
  },
  {
    "verseNumber": "GEN 18:13",
    "verseText": "Ndipo BWANA akamwambia Abrahamu, \u201cKwa nini Sara amecheka na kusema, \u2018Kweli nitazaa mtoto nami sasa ni mzee?\u2019"
  },
  {
    "verseNumber": "GEN 18:14",
    "verseText": "Je, kuna jambo lolote gumu lisilowezekana kwa BWANA? Nitakurudia mwakani majira kama haya, naye Sara atakuwa na mwana.\u201d"
  },
  {
    "verseNumber": "GEN 18:15",
    "verseText": "Sara akaogopa kwa kuwa alidanganya na kusema, \u201cMimi sikucheka.\u201d Lakini Bwana akasema, \u201cNdiyo, ulicheka!\u201d"
  },
  {
    "verseNumber": "GEN 18:16",
    "verseText": "Wakati watu hao waliposimama ili waondoke, walielekeza nyuso zao Sodoma, Abrahamu akawatoa kitambo kidogo ili awasindikize."
  },
  {
    "verseNumber": "GEN 18:17",
    "verseText": "Ndipo BWANA akasema, \u201cJe, nimfiche Abrahamu jambo ninalokusudia kufanya?"
  },
  {
    "verseNumber": "GEN 18:18",
    "verseText": "Hakika Abrahamu atakuwa taifa kubwa na lenye nguvu, kupitia kwake mataifa yote ya dunia yatabarikiwa."
  },
  {
    "verseNumber": "GEN 18:19",
    "verseText": "Kwa maana nimemchagua yeye, ili awaongoze watoto wake na jamaa yake kufuata njia ya BWANA, kwa kuwa waadilifu na kutenda haki, ili BWANA atimize ahadi yake kwa Abrahamu.\u201d"
  },
  {
    "verseNumber": "GEN 18:20",
    "verseText": "Basi BWANA akasema, \u201cKilio dhidi ya Sodoma na Gomora ni kikubwa sana na dhambi yao inasikitisha sana,"
  },
  {
    "verseNumber": "GEN 18:21",
    "verseText": "kwamba nitashuka nione kama waliyoyatenda ni mabaya kiasi cha kilio kilichonifikia. Kama sivyo, nitajua.\u201d"
  },
  {
    "verseNumber": "GEN 18:22",
    "verseText": "Basi wale watu wakageuka wakaenda kuelekea Sodoma, lakini Abrahamu akabaki amesimama mbele za BWANA."
  },
  {
    "verseNumber": "GEN 18:23",
    "verseText": "Ndipo Abrahamu akamsogelea akasema: \u201cJe, utawaangamiza wenye haki na waovu?"
  },
  {
    "verseNumber": "GEN 18:24",
    "verseText": "Je, ikiwa watakuwepo watu wenye haki hamsini katika mji huo, hivi kweli utauangamiza na wala hutauacha kwa ajili ya hao watu hamsini wenye haki waliomo ndani yake?"
  },
  {
    "verseNumber": "GEN 18:25",
    "verseText": "Hilo na liwe mbali nawe, kufanya jambo kama hilo, kuwaua wenye haki pamoja na waovu, kuwatendea wenye haki sawasawa na waovu. Iwe mbali nawe! Je, Mwamuzi wa dunia yote hatafanya lililo sawa?\u201d"
  },
  {
    "verseNumber": "GEN 18:26",
    "verseText": "BWANA akasema, \u201cKama nikipata watu hamsini wenye haki katika mji wa Sodoma, nitausamehe huo mji wote kwa ajili yao.\u201d"
  },
  {
    "verseNumber": "GEN 18:27",
    "verseText": "Kisha Abrahamu akasema tena: \u201cSasa kwa kuwa nimekuwa na ujasiri wa kuzungumza na Bwana, ingawa mimi si kitu bali ni mavumbi na majivu;"
  },
  {
    "verseNumber": "GEN 18:28",
    "verseText": "je, kama hesabu ya wenye haki imepungua watano katika hamsini, utauangamiza huo mji wote kwa ajili ya hao watano waliopungua?\u201d Bwana akamwambia, \u201cKama nikiwakuta huko watu arobaini na watano, sitauangamiza.\u201d"
  },
  {
    "verseNumber": "GEN 18:29",
    "verseText": "Abrahamu akazungumza naye kwa mara nyingine, \u201cJe, kama huko watapatikana watu arobaini tu?\u201d Akamjibu, \u201cKwa ajili ya hao arobaini, sitauangamiza.\u201d"
  },
  {
    "verseNumber": "GEN 18:30",
    "verseText": "Ndipo akasema, \u201cBwana na asikasirike, lakini niruhusu nizungumze. Je, kama huko watakuwepo thelathini tu?\u201d Akajibu, \u201cSitapaangamiza ikiwa nitawakuta huko watu thelathini.\u201d"
  },
  {
    "verseNumber": "GEN 18:31",
    "verseText": "Abrahamu akasema, \u201cSasa kwa kuwa nimekuwa na ujasiri sana kuzungumza na Bwana, je, kama wakipatikana huko watu ishirini tu?\u201d Bwana akajibu, \u201cKwa ajili ya hao ishirini, sitauangamiza.\u201d"
  },
  {
    "verseNumber": "GEN 18:32",
    "verseText": "Abrahamu akasema, \u201cBwana na asikasirike, lakini niruhusu nizungumze tena mara moja tu. Itakuwaje kama watapatikana huko watu kumi tu?\u201d Bwana akajibu, \u201cKwa ajili ya hao kumi, sitauangamiza.\u201d"
  },
  {
    "verseNumber": "GEN 18:33",
    "verseText": "BWANA alipomaliza kuzungumza na Abrahamu, akaondoka, naye Abrahamu akarudi nyumbani kwake."
  },
  {
    "verseNumber": "GEN 19:1",
    "verseText": "Malaika wale wawili wakafika Sodoma wakati wa jioni, naye Loti alikuwa ameketi kwenye lango la mji. Wakati alipowaona, aliondoka kwenda kuwalaki na kuwasujudia hadi chini."
  },
  {
    "verseNumber": "GEN 19:2",
    "verseText": "Akasema, \u201cBwana zangu, tafadhali karibuni kwenye nyumba ya mtumishi wenu. Mnaweza kunawa miguu na kulala hapa kisha asubuhi na mapema mwendelee na safari yenu.\u201d Wakamjibu, \u201cLa hasha, tutalala hapa nje uwanjani.\u201d"
  },
  {
    "verseNumber": "GEN 19:3",
    "verseText": "Lakini akasisitiza kwa nguvu kwamba waingie pamoja naye nyumbani kwake. Akawaandalia chakula, mikate isiyotiwa chachu, nao wakala."
  },
  {
    "verseNumber": "GEN 19:4",
    "verseText": "Kabla hawajaenda kulala, watu wote kutoka kila sehemu ya mji wa Sodoma, vijana kwa wazee, waliizunguka nyumba."
  },
  {
    "verseNumber": "GEN 19:5",
    "verseText": "Wakamwita Loti wakisema, \u201cWako wapi wale watu ambao walikuja kwako jioni hii? Watoe nje kwetu ili tuweze kuwalawiti.\u201d"
  },
  {
    "verseNumber": "GEN 19:6",
    "verseText": "Loti akatoka nje kuonana nao, akaufunga mlango nyuma yake,"
  },
  {
    "verseNumber": "GEN 19:7",
    "verseText": "akasema, \u201cLa hasha, rafiki zangu. Msifanye jambo hili ovu."
  },
  {
    "verseNumber": "GEN 19:8",
    "verseText": "Tazama, ninao binti wawili ambao kamwe hawajakutana kimwili na mwanaume. Acha niwatoe nje kwenu, nanyi mnaweza kuwafanyia lolote mnalotaka. Lakini msiwafanyie chochote watu hawa, kwa sababu wako kwenye ulinzi chini ya dari langu.\u201d"
  },
  {
    "verseNumber": "GEN 19:9",
    "verseText": "Wakamjibu, \u201cTuondokee mbali.\u201d Wakaendelea kusema, \u201cHuyu mtu alikuja hapa kama mgeni na sasa anataka kuwa mwamuzi wetu! Tutakutenda vibaya kuliko wao.\u201d Waliendelea kumlazimisha Loti na kusonga mbele ili kuvunja mlango."
  },
  {
    "verseNumber": "GEN 19:10",
    "verseText": "Lakini watu wale waliokuwa ndani wakanyoosha mkono wakamvuta Loti ndani ya nyumba na kufunga mlango."
  },
  {
    "verseNumber": "GEN 19:11",
    "verseText": "Kisha wakawapiga kwa upofu wale watu waliokuwa mlangoni mwa ile nyumba, vijana kwa wazee, hivyo hawakuweza kuupata mlango."
  },
  {
    "verseNumber": "GEN 19:12",
    "verseText": "Wale watu wawili wakamwambia Loti, \u201cUna mtu mwingine yeyote hapa, wakwe zako, wana au binti, ama yeyote mwingine aliye wako katika mji huu? Waondoe hapa,"
  },
  {
    "verseNumber": "GEN 19:13",
    "verseText": "kwa sababu tunapaangamiza mahali hapa. Kilio kwa BWANA dhidi ya watu wa hapa ni kikubwa kiasi kwamba ametutuma kupaangamiza.\u201d"
  },
  {
    "verseNumber": "GEN 19:14",
    "verseText": "Kwa hiyo Loti alitoka ili kuzungumza na wakwe zake, waliokuwa wamewaposa binti zake. Akawaambia, \u201cFanyeni haraka kuondoka mahali hapa, kwa kuwa BWANA yu karibu kuangamiza mji huu!\u201d Lakini wakwe zake walifikiri kwamba alikuwa akitania."
  },
  {
    "verseNumber": "GEN 19:15",
    "verseText": "Kunako mapambazuko, malaika wakamhimiza Loti, wakamwambia, \u201cFanya haraka! Mchukue mke wako na binti zako wawili walioko hapa, la sivyo utaangamizwa wakati mji utakapoadhibiwa.\u201d"
  },
  {
    "verseNumber": "GEN 19:16",
    "verseText": "Alipositasita, wale watu wakamshika mkono wake na mikono ya mke wake na binti zake wawili na kuwaongoza salama nje ya mji, kwa kuwa BWANA alikuwa na huruma kwao."
  },
  {
    "verseNumber": "GEN 19:17",
    "verseText": "Mara walipokwisha kuwatoa nje, mmoja wao akawaambia, \u201cMkimbie kwa usalama wenu! Msitazame nyuma, wala msisimame popote katika nchi tambarare! Kimbilieni milimani, ama sivyo mtaangamizwa!\u201d"
  },
  {
    "verseNumber": "GEN 19:18",
    "verseText": "Lakini Loti akawajibu, \u201cLa hasha, bwana zangu, tafadhalini!"
  },
  {
    "verseNumber": "GEN 19:19",
    "verseText": "Mtumishi wenu amepata kibali mbele ya macho yenu, nanyi mmeonyesha wema mkubwa kwangu kwa kuokoa maisha yangu. Lakini siwezi kukimbilia milimani, janga hili litanikumba, nami nitakufa."
  },
  {
    "verseNumber": "GEN 19:20",
    "verseText": "Tazama, hapa kuna mji karibu wa kukimbilia, nao ni mdogo. Niruhusuni nikimbilie humo, ni mdogo sana, ama sivyo? Ndipo maisha yangu yatasalimika.\u201d"
  },
  {
    "verseNumber": "GEN 19:21",
    "verseText": "Akamwambia, \u201cVema sana, nitalikubali hili ombi pia, sitauangamiza mji ulioutaja."
  },
  {
    "verseNumber": "GEN 19:22",
    "verseText": "Lakini ukimbilie huko haraka, kwa sababu sitaweza kufanya lolote mpaka ufike huko.\u201d (Ndiyo maana mji huo ukaitwa Soari. )"
  },
  {
    "verseNumber": "GEN 19:23",
    "verseText": "Wakati Loti alipofika Soari, jua lilikuwa limechomoza katika nchi."
  },
  {
    "verseNumber": "GEN 19:24",
    "verseText": "Ndipo BWANA akanyesha moto wa kiberiti uliotoka mbinguni kwa BWANA juu ya Sodoma na Gomora."
  },
  {
    "verseNumber": "GEN 19:25",
    "verseText": "Hivyo akaiteketeza miji ile na eneo lote la tambarare, pamoja na wote waliokuwa wanaishi katika miji, hata pia mimea yote katika nchi."
  },
  {
    "verseNumber": "GEN 19:26",
    "verseText": "Lakini mke wa Loti akatazama nyuma, hivyo akawa nguzo ya chumvi."
  },
  {
    "verseNumber": "GEN 19:27",
    "verseText": "Asubuhi na mapema siku iliyofuata, Abrahamu akaamka na kurudi mahali pale aliposimama mbele za BWANA."
  },
  {
    "verseNumber": "GEN 19:28",
    "verseText": "Akatazama upande wa Sodoma na Gomora, kuelekea nchi yote ya tambarare, akaona moshi mzito ukipanda kutoka kwenye nchi, kama moshi utokao kwenye tanuru."
  },
  {
    "verseNumber": "GEN 19:29",
    "verseText": "Kwa hiyo Mungu alipoiangamiza miji ya tambarare alimkumbuka Abrahamu, akamtoa Loti kutoka kwenye lile janga lililoharibu miji ile ambamo Loti alikuwa ameishi."
  },
  {
    "verseNumber": "GEN 19:30",
    "verseText": "Loti na binti zake wawili waliondoka Soari na kufanya makao yao kule milimani, kwa maana aliogopa kukaa Soari. Yeye na binti zake wawili waliishi katika pango."
  },
  {
    "verseNumber": "GEN 19:31",
    "verseText": "Siku moja binti mkubwa akamwambia yule mdogo, \u201cBaba yetu ni mzee na hakuna mwanaume mahali hapa atakayekutana na sisi kimwili, kama ilivyo desturi ya mahali pote duniani."
  },
  {
    "verseNumber": "GEN 19:32",
    "verseText": "Tumnyweshe baba yetu mvinyo kisha tukutane naye kimwili ili tuhifadhi uzao wetu kupitia baba yetu.\u201d"
  },
  {
    "verseNumber": "GEN 19:33",
    "verseText": "Usiku ule walimnywesha baba yao mvinyo, alipolewa binti yake mkubwa akaingia na kukutana naye kimwili. Baba yao hakujua wakati binti yake alipoingia kulala naye wala alipotoka."
  },
  {
    "verseNumber": "GEN 19:34",
    "verseText": "Siku iliyofuata binti mkubwa akamwambia yule mdogo, \u201cUsiku uliopita mimi nilikutana kimwili na baba yangu. Tumnyweshe divai tena, usiku huu nawe ukutane naye kimwili ili tuweze kuhifadhi uzao wetu kupitia baba yetu.\u201d"
  },
  {
    "verseNumber": "GEN 19:35",
    "verseText": "Kwa hiyo wakamnywesha baba yao mvinyo tena usiku ule, naye binti yake mdogo akaingia, akakutana naye kimwili. Kwa mara nyingine baba yao hakujua binti yake alipolala naye wala alipoondoka."
  },
  {
    "verseNumber": "GEN 19:36",
    "verseText": "Hivyo binti wawili wa Loti wakapata mimba kwa baba yao."
  },
  {
    "verseNumber": "GEN 19:37",
    "verseText": "Binti mkubwa akamzaa mwana, akamwita jina lake Moabu; ndio baba wa Wamoabu hata leo."
  },
  {
    "verseNumber": "GEN 19:38",
    "verseText": "Binti mdogo naye pia akamzaa mwana, naye akamwita Benami; ndiye baba wa Waamoni hata leo."
  },
  {
    "verseNumber": "GEN 20:1",
    "verseText": "Basi Abrahamu akaendelea mbele kutoka huko hadi nchi ya Negebu na akaishi kati ya Kadeshi na Shuri. Kwa muda mfupi alikaa Gerari kama mgeni,"
  },
  {
    "verseNumber": "GEN 20:2",
    "verseText": "huko Abrahamu akasema kuhusu Sara mkewe, \u201cHuyu ni dada yangu.\u201d Kisha Abimeleki mfalme wa Gerari akatuma Sara aletwe, naye akamchukua."
  },
  {
    "verseNumber": "GEN 20:3",
    "verseText": "Lakini Mungu akamjia Abimeleki katika ndoto wakati wa usiku na kumwambia, \u201cWewe ni kama mfu kwa sababu ya huyu mwanamke uliyemchukua; yeye ni mke wa mtu.\u201d"
  },
  {
    "verseNumber": "GEN 20:4",
    "verseText": "Wakati huo Abimeleki alikuwa bado hajamsogelea, kwa hiyo akasema, \u201cJe, Bwana utaliharibu taifa lisilo na hatia?"
  },
  {
    "verseNumber": "GEN 20:5",
    "verseText": "Hakusema kwangu, \u2018Huyu ni dada yangu,\u2019 naye Sara pia hakusema, \u2018Huyu ni kaka yangu\u2019? Nimefanya haya kwa dhamiri njema na mikono safi.\u201d"
  },
  {
    "verseNumber": "GEN 20:6",
    "verseText": "Kisha Mungu akamwambia katika ndoto, \u201cNdiyo, najua ya kwamba umefanya haya kwa dhamiri safi, kwa hiyo nimekuzuia usinitende dhambi. Ndiyo sababu sikukuacha umguse."
  },
  {
    "verseNumber": "GEN 20:7",
    "verseText": "Sasa umrudishe huyo mke wa mtu, kwa maana ni nabii, naye atakuombea nawe utaishi. Lakini kama hutamrudisha, ujue kwa hakika kuwa wewe na watu wako wote mtakufa.\u201d"
  },
  {
    "verseNumber": "GEN 20:8",
    "verseText": "Kesho yake asubuhi na mapema Abimeleki akawaita maafisa wake wote, na baada ya kuwaambia yote yaliyotokea, waliogopa sana."
  },
  {
    "verseNumber": "GEN 20:9",
    "verseText": "Kisha Abimeleki akamwita Abrahamu na kumwambia, \u201cWewe umetufanyia nini? Nimekukosea nini hata ukaleta hatia kubwa namna hii juu yangu na ufalme wangu? Umenifanyia mambo ambayo hayakupasa kufanyika.\u201d"
  },
  {
    "verseNumber": "GEN 20:10",
    "verseText": "Abimeleki akamuuliza Abrahamu, \u201cUlikuwa na kusudi gani kufanya hivi?\u201d"
  },
  {
    "verseNumber": "GEN 20:11",
    "verseText": "Abrahamu akajibu, \u201cNiliwaza kwamba, \u2018Hakika hakuna hofu ya Mungu mahali hapa, nao wataniua kwa sababu ya mke wangu.\u2019"
  },
  {
    "verseNumber": "GEN 20:12",
    "verseText": "Pamoja na hayo, ni kweli kwamba yeye ni dada yangu, binti wa baba yangu ingawa si mtoto wa mama yangu; basi akawa mke wangu."
  },
  {
    "verseNumber": "GEN 20:13",
    "verseText": "Wakati BWANA aliponifanya nisafiri mbali na nyumbani mwa baba yangu, nilimwambia, \u2018Hivi ndivyo utakavyoonyesha pendo lako kwangu: Kila mahali tutakapokwenda, kuhusu mimi sema, \u201cHuyu ni kaka yangu.\u201d \u2019 \u201d"
  },
  {
    "verseNumber": "GEN 20:14",
    "verseText": "Kisha Abimeleki akatwaa kondoo na ng\u02bcombe, na watumwa wa kiume na wa kike akampa Abrahamu, akamrudisha Sara kwa mumewe."
  },
  {
    "verseNumber": "GEN 20:15",
    "verseText": "Abimeleki akasema, \u201cNchi yangu iko mbele yako, ishi popote unapotaka.\u201d"
  },
  {
    "verseNumber": "GEN 20:16",
    "verseText": "Akamwambia Sara, \u201cNinampa kaka yako shekeli elfu moja za fedha. Hii ni kufidia kosa lililofanyika dhidi yako mbele ya wote walio pamoja nawe; haki yako imethibitishwa kabisa.\u201d"
  },
  {
    "verseNumber": "GEN 20:17",
    "verseText": "Kisha Abrahamu akamwomba Mungu, naye Mungu akamponya Abimeleki, mke wake, na watumwa wake wa kike kwamba waweze kupata watoto tena,"
  },
  {
    "verseNumber": "GEN 20:18",
    "verseText": "kwa kuwa BWANA alikuwa ameyafunga matumbo ya wote katika nyumba ya Abimeleki kwa sababu ya Sara, mke wa Abrahamu."
  },
  {
    "verseNumber": "GEN 21:1",
    "verseText": "Wakati huu BWANA akamrehemu Sara kama alivyokuwa amesema, naye BWANA akamtendea Sara kile alichokuwa ameahidi."
  },
  {
    "verseNumber": "GEN 21:2",
    "verseText": "Sara akapata mimba, akamzalia Abrahamu mwana katika uzee wake, majira yale ya Mungu aliomwahidi."
  },
  {
    "verseNumber": "GEN 21:3",
    "verseText": "Abrahamu akamwita Isaki yule mwana ambaye Sara alimzalia."
  },
  {
    "verseNumber": "GEN 21:4",
    "verseText": "Isaki alipokuwa na umri wa siku nane, Abrahamu akamtahiri, kama Mungu alivyomwamuru."
  },
  {
    "verseNumber": "GEN 21:5",
    "verseText": "Abrahamu alikuwa na miaka 100 wakati Isaki mwanawe alipozaliwa."
  },
  {
    "verseNumber": "GEN 21:6",
    "verseText": "Sara akasema, \u201cMungu ameniletea kicheko, kila mmoja atakayesikia jambo hili atacheka pamoja nami.\u201d"
  },
  {
    "verseNumber": "GEN 21:7",
    "verseText": "Akaongeza kusema, \u201cNani angemwambia Abrahamu kuwa Sara angenyonyesha watoto? Tena nimemzalia mwana katika uzee wake.\u201d"
  },
  {
    "verseNumber": "GEN 21:8",
    "verseText": "Mtoto akakua, akaachishwa kunyonya. Siku hiyo Isaki alipoachishwa kunyonya, Abrahamu alifanya sherehe kubwa."
  },
  {
    "verseNumber": "GEN 21:9",
    "verseText": "Lakini Sara aliona kuwa mwana ambaye Hagari, Mmisri, aliyemzalia Abrahamu alikuwa anadhihaki,"
  },
  {
    "verseNumber": "GEN 21:10",
    "verseText": "Sara akamwambia Abrahamu, \u201cMwondoe mwanamke huyo mtumwa pamoja na mwanawe, kwa kuwa mwana wa mwanamke mtumwa kamwe hatarithi pamoja na mwanangu Isaki.\u201d"
  },
  {
    "verseNumber": "GEN 21:11",
    "verseText": "Jambo hili lilimhuzunisha sana Abrahamu kwa sababu lilimhusu mwanawe."
  },
  {
    "verseNumber": "GEN 21:12",
    "verseText": "Lakini Mungu akamwambia, \u201cUsihuzunike hivyo kwa sababu ya kijana na mtumishi wako wa kike. Sikiliza lolote Sara analokuambia, kwa sababu uzao wako utahesabiwa kupitia kwake Isaki."
  },
  {
    "verseNumber": "GEN 21:13",
    "verseText": "Nitamfanya huyu mwana wa mtumishi wako wa kike kuwa taifa pia, kwa sababu naye ni uzao wako.\u201d"
  },
  {
    "verseNumber": "GEN 21:14",
    "verseText": "Kesho yake asubuhi na mapema, Abrahamu akachukua chakula na kiriba cha maji, akampa Hagari. Akaviweka mabegani mwa Hagari, akamwondoa pamoja na kijana. Hagari akashika njia, akatangatanga katika jangwa la Beer-Sheba."
  },
  {
    "verseNumber": "GEN 21:15",
    "verseText": "Maji yalipokwisha kwenye kiriba, akamwacha kijana chini ya mojawapo ya vichaka."
  },
  {
    "verseNumber": "GEN 21:16",
    "verseText": "Kisha akajiendea zake akaketi karibu, umbali wa kutupa mshale, akawaza, \u201cSiwezi kumwangalia kijana akifa.\u201d Ikawa alipokuwa ameketi pale karibu, akaanza kulia kwa huzuni."
  },
  {
    "verseNumber": "GEN 21:17",
    "verseText": "Mungu akamsikia kijana akilia, malaika wa Mungu akamwita Hagari kutoka mbinguni na kumwambia, \u201cKuna nini Hagari? Usiogope, Mungu amesikia kijana analia akiwa amelala pale."
  },
  {
    "verseNumber": "GEN 21:18",
    "verseText": "Mwinue kijana na umshike mkono, kwa maana nitamfanya kuwa taifa kubwa.\u201d"
  },
  {
    "verseNumber": "GEN 21:19",
    "verseText": "Ndipo Mungu akamfumbua Hagari macho yake naye akaona kisima cha maji. Hivyo akaenda akajaza kiriba maji na kumpa kijana anywe."
  },
  {
    "verseNumber": "GEN 21:20",
    "verseText": "Mungu akawa pamoja na huyu kijana alipokuwa akiendelea kukua. Aliishi jangwani na akawa mpiga upinde."
  },
  {
    "verseNumber": "GEN 21:21",
    "verseText": "Alipokuwa akiishi katika Jangwa la Parani, mama yake akampatia mke kutoka Misri."
  },
  {
    "verseNumber": "GEN 21:22",
    "verseText": "Wakati huo Abimeleki na Fikoli mkuu wa majeshi yake wakamwambia Abrahamu, \u201cMungu yu pamoja nawe katika kila kitu unachofanya."
  },
  {
    "verseNumber": "GEN 21:23",
    "verseText": "Sasa niapie hapa mbele za Mungu kwamba hutanitenda hila mimi, watoto wangu wala wazao wangu. Nitendee mimi na nchi ambayo unaishi kama mgeni wema ule ule ambao nimekutendea.\u201d"
  },
  {
    "verseNumber": "GEN 21:24",
    "verseText": "Abrahamu akasema, \u201cNinaapa hivyo.\u201d"
  },
  {
    "verseNumber": "GEN 21:25",
    "verseText": "Ndipo Abrahamu akalalamika kwa Abimeleki kuhusu kisima cha maji ambacho watumishi wa Abimeleki walikuwa wamekinyang\u02bcanya."
  },
  {
    "verseNumber": "GEN 21:26",
    "verseText": "Lakini Abimeleki akasema, \u201cSijui ni nani ambaye amefanya hili. Hukuniambia, leo tu ndipo ninasikia habari zake.\u201d"
  },
  {
    "verseNumber": "GEN 21:27",
    "verseText": "Hivyo Abrahamu akaleta kondoo na ng\u02bcombe, akampa Abimeleki, nao watu hawa wawili wakafanya mapatano."
  },
  {
    "verseNumber": "GEN 21:28",
    "verseText": "Abrahamu akatenga kondoo wa kike saba kutoka kwenye kundi,"
  },
  {
    "verseNumber": "GEN 21:29",
    "verseText": "Abimeleki akamuuliza Abrahamu, \u201cNi nini maana ya hawa kondoo wa kike saba uliowatenga peke yao?\u201d"
  },
  {
    "verseNumber": "GEN 21:30",
    "verseText": "Abrahamu akamjibu, \u201cUpokee hawa kondoo wa kike saba kutoka mkononi mwangu kama ushahidi kuwa nilichimba kisima hiki.\u201d"
  },
  {
    "verseNumber": "GEN 21:31",
    "verseText": "Hivyo mahali pale pakaitwa Beer-Sheba, kwa sababu watu wawili waliapiana hapo."
  },
  {
    "verseNumber": "GEN 21:32",
    "verseText": "Baada ya mapatano kufanyika huko Beer-Sheba, Abimeleki na Fikoli mkuu wa majeshi yake wakarudi katika nchi ya Wafilisti."
  },
  {
    "verseNumber": "GEN 21:33",
    "verseText": "Abrahamu akapanda mti wa mkwaju huko Beer-Sheba, na hapo akaliitia jina la BWANA, Mungu wa milele."
  },
  {
    "verseNumber": "GEN 21:34",
    "verseText": "Naye Abrahamu akakaa katika nchi ya Wafilisti kwa muda mrefu."
  },
  {
    "verseNumber": "GEN 22:1",
    "verseText": "Baadaye Mungu akamjaribu Abrahamu. Akamwambia, \u201cAbrahamu!\u201d Abrahamu akajibu, \u201cMimi hapa.\u201d"
  },
  {
    "verseNumber": "GEN 22:2",
    "verseText": "Kisha Mungu akamwambia, \u201cUmchukue mwanao, mwana wako wa pekee, Isaki umpendaye, uende katika nchi ya Moria. Mtoe huko kama sadaka ya kuteketezwa juu ya mlima mmojawapo nitakaokuambia.\u201d"
  },
  {
    "verseNumber": "GEN 22:3",
    "verseText": "Abrahamu akaamka asubuhi na mapema siku iliyofuata, akamtayarisha punda wake. Akawachukua watumishi wake wawili pamoja na Isaki mwanawe. Baada ya kuchanja kuni za kutosha kwa ajili ya hiyo sadaka ya kuteketezwa, akaondoka kuelekea mahali Mungu alipokuwa amemwambia."
  },
  {
    "verseNumber": "GEN 22:4",
    "verseText": "Siku ya tatu Abrahamu akainua macho, akapaona mahali pale kwa mbali."
  },
  {
    "verseNumber": "GEN 22:5",
    "verseText": "Akawaambia watumishi wake, \u201cKaeni hapa pamoja na punda, wakati mimi na kijana tunakwenda kule. Tutakwenda kuabudu na kisha tutawarudia.\u201d"
  },
  {
    "verseNumber": "GEN 22:6",
    "verseText": "Abrahamu akachukua kuni kwa ajili ya sadaka ya kuteketezwa, akamtwika Isaki mwanawe, yeye mwenyewe akachukua moto na kisu. Walipokuwa wakienda pamoja,"
  },
  {
    "verseNumber": "GEN 22:7",
    "verseText": "Isaki akanena akamwambia Abrahamu baba yake, \u201cBaba yangu!\u201d Abrahamu akaitika, \u201cMimi hapa, mwanangu.\u201d Isaki akasema, \u201cMoto na kuni zipo, Je, yuko wapi mwana-kondoo kwa ajili ya sadaka ya kuteketezwa?\u201d"
  },
  {
    "verseNumber": "GEN 22:8",
    "verseText": "Abrahamu akajibu, \u201cMwanangu, Mungu mwenyewe atajipatia mwana-kondoo kwa ajili ya hiyo sadaka ya kuteketezwa.\u201d Nao hawa wawili wakaendelea mbele pamoja."
  },
  {
    "verseNumber": "GEN 22:9",
    "verseText": "Walipofika mahali pale alipokuwa ameambiwa na Mungu, Abrahamu akajenga madhabahu hapo, akaziweka kuni juu yake. Akamfunga Isaki mwanawe na akamlaza kwenye madhabahu, juu ya zile kuni."
  },
  {
    "verseNumber": "GEN 22:10",
    "verseText": "Kisha akanyoosha mkono wake na akachukua kisu ili amchinje mwanawe."
  },
  {
    "verseNumber": "GEN 22:11",
    "verseText": "Lakini malaika wa BWANA akamwita kutoka mbinguni, akamwambia, \u201cAbrahamu! Abrahamu!\u201d Akajibu, \u201cMimi hapa.\u201d"
  },
  {
    "verseNumber": "GEN 22:12",
    "verseText": "Akamwambia, \u201cUsimdhuru kijana, wala usimtendee jambo lolote. Sasa ninajua kwamba unamcha Mungu, kwa sababu hukunizuilia mwanao, mwana wako wa pekee.\u201d"
  },
  {
    "verseNumber": "GEN 22:13",
    "verseText": "Abrahamu akainua macho yake, akaona kondoo dume amenaswa pembe zake nyuma yake katika kichaka. Akaenda akamchukua huyo kondoo dume, akamtoa awe sadaka ya kuteketezwa badala ya mwanawe."
  },
  {
    "verseNumber": "GEN 22:14",
    "verseText": "Abrahamu akapaita mahali pale Yehova-Yire. Mpaka siku ya leo inasemekana, \u201cKatika mlima wa BWANA itapatikana.\u201d"
  },
  {
    "verseNumber": "GEN 22:15",
    "verseText": "Basi malaika wa BWANA akamwita Abrahamu kutoka mbinguni mara ya pili,"
  },
  {
    "verseNumber": "GEN 22:16",
    "verseText": "akasema, \u201cNinaapa kwa nafsi yangu, asema BWANA, kwamba kwa sababu umefanya jambo hili na hukunizuilia mwanao, mwana wako wa pekee,"
  },
  {
    "verseNumber": "GEN 22:17",
    "verseText": "hakika nitakubariki, na nitauzidisha uzao wako kama nyota za angani na kama mchanga ulioko pwani. Wazao wako watamiliki miji ya adui zao,"
  },
  {
    "verseNumber": "GEN 22:18",
    "verseText": "na kupitia uzao wako mataifa yote duniani yatabarikiwa, kwa sababu umenitii.\u201d"
  },
  {
    "verseNumber": "GEN 22:19",
    "verseText": "Ndipo Abrahamu akawarudia watumishi wake, wakaondoka wakaenda wote pamoja mpaka Beer-Sheba. Abrahamu akaishi huko Beer-Sheba."
  },
  {
    "verseNumber": "GEN 22:20",
    "verseText": "Baada ya muda, Abrahamu akaambiwa, \u201cMilka pia amepata watoto, amemzalia ndugu yako Nahori wana:"
  },
  {
    "verseNumber": "GEN 22:21",
    "verseText": "Usi mzaliwa wake wa kwanza, Buzi nduguye, Kemueli (baba wa Aramu),"
  },
  {
    "verseNumber": "GEN 22:22",
    "verseText": "Kesedi, Hazo, Pildashi, Yidlafu na Bethueli.\u201d"
  },
  {
    "verseNumber": "GEN 22:23",
    "verseText": "Bethueli akamzaa Rebeka. Milka alimzalia Nahori nduguye Abrahamu hao wana wanane."
  },
  {
    "verseNumber": "GEN 22:24",
    "verseText": "Suria wake Nahori aliyeitwa Reuma pia alikuwa na wana: Teba, Gahamu, Tahashi na Maaka."
  },
  {
    "verseNumber": "GEN 23:1",
    "verseText": "Sara aliishi akawa na umri wa miaka mia na ishirini na saba."
  },
  {
    "verseNumber": "GEN 23:2",
    "verseText": "Sara akafa huko Kiriath-Arba (yaani Hebroni) katika nchi ya Kanaani, Abrahamu akamwombolezea na kumlilia Sara."
  },
  {
    "verseNumber": "GEN 23:3",
    "verseText": "Ndipo Abrahamu akainuka kutoka pale penye maiti ya mke wake. Akazungumza na Wahiti, akasema,"
  },
  {
    "verseNumber": "GEN 23:4",
    "verseText": "\u201cMimi ni mpitaji na mgeni miongoni mwenu. Niuzieni sehemu ya ardhi yenu ili niweze kumzika maiti wangu.\u201d"
  },
  {
    "verseNumber": "GEN 23:5",
    "verseText": "Wahiti wakamjibu Abrahamu,"
  },
  {
    "verseNumber": "GEN 23:6",
    "verseText": "\u201cBwana, tusikilize. Wewe ni mtawala mkuu sana miongoni mwetu. Zika maiti wako katika kaburi unalolipenda kati ya makaburi yetu. Hakuna mtu wa kwetu atakayekuzuia kaburi lake ili kuzika maiti wako.\u201d"
  },
  {
    "verseNumber": "GEN 23:7",
    "verseText": "Abrahamu akainuka na akasujudu mbele ya wenyeji wa nchi, yaani Wahiti."
  },
  {
    "verseNumber": "GEN 23:8",
    "verseText": "Akawaambia, \u201cKama mnaniruhusu kumzika maiti wangu, basi nisikilizeni mkamsihi Efroni mwana wa Sohari kwa niaba yangu"
  },
  {
    "verseNumber": "GEN 23:9",
    "verseText": "ili aniuzie pango la Makpela, lililo mali yake, nalo liko mwisho wa shamba lake. Mwambieni aniuzie kwa bei kamili atakayosema ili liwe mahali pangu pa kuzikia miongoni mwenu.\u201d"
  },
  {
    "verseNumber": "GEN 23:10",
    "verseText": "Efroni Mhiti alikuwa ameketi miongoni mwa watu wake, akamjibu Abrahamu mbele ya Wahiti wote waliokuwepo katika lango la mji."
  },
  {
    "verseNumber": "GEN 23:11",
    "verseText": "\u201cLa hasha, bwana wangu, nisikilize, nakupa shamba, pia nakupa pango lililomo ndani yake. Nakupa mbele ya watu wangu. Uzike maiti wako.\u201d"
  },
  {
    "verseNumber": "GEN 23:12",
    "verseText": "Abrahamu akasujudu tena, mbele ya wenyeji wa nchi,"
  },
  {
    "verseNumber": "GEN 23:13",
    "verseText": "akamwambia Efroni wale watu wakiwa wanasikia, \u201cTafadhali nisikilize. Nitakulipa fedha za hilo shamba. Kubali kuzipokea ili niweze kumzika maiti wangu.\u201d"
  },
  {
    "verseNumber": "GEN 23:14",
    "verseText": "Efroni akamjibu Abrahamu,"
  },
  {
    "verseNumber": "GEN 23:15",
    "verseText": "\u201cNisikilize, bwana wangu, thamani ya ardhi hiyo ni shekeli 400 za fedha, lakini hiyo ni nini kati yako na mimi? Mzike maiti wako.\u201d"
  },
  {
    "verseNumber": "GEN 23:16",
    "verseText": "Abrahamu akakubali masharti ya Efroni, akampimia ile fedha aliyotaja masikioni mwa Wahiti: Shekeli 400 za fedha kulingana na viwango vya uzito vilivyokuwa vikitumika wakati huo na wafanyabiashara."
  },
  {
    "verseNumber": "GEN 23:17",
    "verseText": "Hivyo shamba la Efroni huko Makpela karibu na Mamre, yaani shamba pamoja na pango lililokuwamo, nayo miti yote iliyokuwamo ndani ya mipaka ya shamba hilo, vilikabidhiwa,"
  },
  {
    "verseNumber": "GEN 23:18",
    "verseText": "kwa Abrahamu kuwa mali yake mbele ya Wahiti wote waliokuwa wamekuja kwenye lango la mji."
  },
  {
    "verseNumber": "GEN 23:19",
    "verseText": "Baada ya hayo Abrahamu akamzika Sara mkewe kwenye pango ndani ya shamba la Makpela karibu na Mamre (huko Hebroni) katika nchi ya Kanaani."
  },
  {
    "verseNumber": "GEN 23:20",
    "verseText": "Hivyo Wahiti wakamkabidhi Abrahamu shamba pamoja na pango lililokuwa humo kuwa mahali pa kuzikia."
  },
  {
    "verseNumber": "GEN 24:1",
    "verseText": "Wakati huu Abrahamu alikuwa mzee mwenye miaka mingi, naye BWANA alikuwa amembariki katika kila njia."
  },
  {
    "verseNumber": "GEN 24:2",
    "verseText": "Akamwambia mtumishi wake mkuu wa vitu vyote katika nyumba yake, yule aliyekuwa msimamizi wa vitu vyote alivyokuwa navyo, \u201cWeka mkono wako chini ya paja langu,"
  },
  {
    "verseNumber": "GEN 24:3",
    "verseText": "Ninataka uape kwa BWANA, Mungu wa mbingu na Mungu wa nchi, kwamba hutamtwalia mwanangu mke kutoka binti za Wakanaani, ambao ninaishi miongoni mwao,"
  },
  {
    "verseNumber": "GEN 24:4",
    "verseText": "bali utakwenda katika nchi yangu na jamaa zangu umpatie Isaki mwanangu mke.\u201d"
  },
  {
    "verseNumber": "GEN 24:5",
    "verseText": "Yule mtumishi akamuuliza, \u201cJe, kama huyo mwanamke atakataa kuja nami katika nchi hii? Je, nimpeleke mwanao katika hiyo nchi uliyotoka?\u201d"
  },
  {
    "verseNumber": "GEN 24:6",
    "verseText": "Abrahamu akasema, \u201cHakikisha kwamba hutamrudisha mwanangu huko."
  },
  {
    "verseNumber": "GEN 24:7",
    "verseText": "BWANA, Mungu wa mbingu, aliyenitoa nyumbani kwa baba yangu na nchi yangu niliyozaliwa na aliyesema nami na akaniahidi kwa kiapo, akisema, \u2018Nitawapa watoto wako nchi hii,\u2019 atatuma malaika wake akutangulie ili umpatie mwanangu mke kutoka huko."
  },
  {
    "verseNumber": "GEN 24:8",
    "verseText": "Kama huyo mwanamke asipokubali kufuatana nawe, basi utafunguliwa kutoka kiapo nilichokuapisha. Ila usimrudishe mwanangu huko.\u201d"
  },
  {
    "verseNumber": "GEN 24:9",
    "verseText": "Basi yule mtumishi akaweka mkono wake chini ya paja la bwana wake Abrahamu akamwapia kuhusu shauri hili."
  },
  {
    "verseNumber": "GEN 24:10",
    "verseText": "Ndipo huyo mtumishi akachukua ngamia kumi miongoni mwa ngamia za bwana wake, akaondoka, akiwa amechukua aina zote za vitu vizuri kutoka kwa bwana wake. Akaelekea Aramu-Naharaimu na kushika njia kwenda mji wa Nahori."
  },
  {
    "verseNumber": "GEN 24:11",
    "verseText": "Akawapigisha ngamia magoti karibu na kisima cha maji nje ya mji, ilikuwa inaelekea jioni, wakati ambapo wanawake wanakuja kuteka maji."
  },
  {
    "verseNumber": "GEN 24:12",
    "verseText": "Kisha akaomba, \u201cEe BWANA, Mungu wa bwana wangu Abrahamu, nipatie ushindi leo, uonyeshe huruma kwa bwana wangu Abrahamu."
  },
  {
    "verseNumber": "GEN 24:13",
    "verseText": "Tazama, nimesimama karibu na kisima hiki cha maji, nao binti za watu wa mji huu wanakuja kuteka maji."
  },
  {
    "verseNumber": "GEN 24:14",
    "verseText": "Basi na iwe hivi, nitakapomwambia binti mmojawapo, \u2018Tafadhali tua mtungi wako nipate kunywa maji,\u2019 naye akisema, \u2018Kunywa, nitawanywesha na ngamia wako pia.\u2019 Basi na awe ndiye uliyemchagua kwa ajili ya mtumishi wako Isaki. Kwa hili nitajua umemhurumia bwana wangu.\u201d"
  },
  {
    "verseNumber": "GEN 24:15",
    "verseText": "Ikawa kabla hajamaliza kuomba, Rebeka akatokea akiwa na mtungi begani mwake. Alikuwa binti wa Bethueli. Bethueli alikuwa mwana wa Milka aliyekuwa mke wa Nahori ndugu wa Abrahamu."
  },
  {
    "verseNumber": "GEN 24:16",
    "verseText": "Huyu msichana alikuwa mzuri sana wa sura, bikira, ambaye hakuna mtu aliyekuwa amekutana naye kimwili. Aliteremka kisimani, akajaza mtungi wake akapanda juu."
  },
  {
    "verseNumber": "GEN 24:17",
    "verseText": "Ndipo yule mtumishi akaharakisha kukutana naye akamwambia, \u201cTafadhali nipe maji kidogo katika mtungi wako.\u201d"
  },
  {
    "verseNumber": "GEN 24:18",
    "verseText": "Yule msichana akasema, \u201cKunywa, bwana wangu.\u201d Akashusha kwa haraka mtungi mkononi mwake na akampa, akanywa."
  },
  {
    "verseNumber": "GEN 24:19",
    "verseText": "Baada ya kumpa yule mtumishi yale maji, akamwambia, \u201cNitateka maji kwa ajili ya ngamia zako pia mpaka wote watosheke.\u201d"
  },
  {
    "verseNumber": "GEN 24:20",
    "verseText": "Akafanya haraka kumimina maji kwenye birika ya kunyweshea wanyama, akakimbia kisimani kuteka maji mengine na akateka ya kuwatosha ngamia wake wote."
  },
  {
    "verseNumber": "GEN 24:21",
    "verseText": "Pasipo kusema neno, yule mtumishi akamtazama kwa makini aone kama BWANA ameifanikisha safari yake, au la."
  },
  {
    "verseNumber": "GEN 24:22",
    "verseText": "Ikawa ngamia walipokwisha kunywa wote, yule mtumishi akampa huyo msichana pete ya puani ya dhahabu yenye uzito wa beka moja na bangili mbili za dhahabu zenye uzito wa shekeli kumi."
  },
  {
    "verseNumber": "GEN 24:23",
    "verseText": "Kisha akamuuliza, \u201cWewe ni binti wa nani? Tafadhali uniambie, je, kuna nafasi katika nyumba ya baba yako tutakapoweza kulala?\u201d"
  },
  {
    "verseNumber": "GEN 24:24",
    "verseText": "Yule msichana akamjibu, \u201cMimi ni binti wa Bethueli, mwana wa Milka aliyemzalia Nahori.\u201d"
  },
  {
    "verseNumber": "GEN 24:25",
    "verseText": "Akaendelea kusema, \u201cKwetu kuna majani mengi na malisho, tena kuna nafasi kwa ajili yenu kulala.\u201d"
  },
  {
    "verseNumber": "GEN 24:26",
    "verseText": "Yule mtumishi akasujudu na kumwabudu BWANA,"
  },
  {
    "verseNumber": "GEN 24:27",
    "verseText": "akisema, \u201cAtukuzwe BWANA, Mungu wa bwana wangu Abrahamu, ambaye hakuondoa wema na uaminifu wake kwa bwana wangu. Mimi nami, BWANA ameniongoza safarini akanifikisha nyumbani kwa jamaa za bwana wangu.\u201d"
  },
  {
    "verseNumber": "GEN 24:28",
    "verseText": "Yule msichana akakimbia akawaeleza watu wa nyumbani mwa mama yake kuhusu mambo haya."
  },
  {
    "verseNumber": "GEN 24:29",
    "verseText": "Rebeka alikuwa na kaka aliyeitwa Labani, huyo akaharakisha kukutana na yule mtumishi kule kisimani."
  },
  {
    "verseNumber": "GEN 24:30",
    "verseText": "Mara alipoiona ile pete puani, na bangili mikononi mwa dada yake na kusikia yale maneno Rebeka aliyoambiwa na huyo mtumishi, alimwendea huyo mtumishi, akamkuta amesimama karibu na ngamia wake pale karibu na kisima."
  },
  {
    "verseNumber": "GEN 24:31",
    "verseText": "Akamwambia, \u201cKaribu nyumbani wewe uliyebarikiwa na BWANA, kwa nini unasimama huko nje? Mimi nimekuandalia nyumba na mahali kwa ajili ya ngamia.\u201d"
  },
  {
    "verseNumber": "GEN 24:32",
    "verseText": "Hivyo yule mtumishi akaenda nyumbani, mizigo ikaondolewa juu ya ngamia. Majani na malisho yakaletwa kwa ajili ya ngamia na maji kwa ajili yake na watu wake ili kunawa miguu."
  },
  {
    "verseNumber": "GEN 24:33",
    "verseText": "Ndipo chakula kikaandaliwa kwa ajili yake, lakini akasema, \u201cSitakula mpaka niwe nimewaambia yale niliyo nayo ya kusema.\u201d Labani akasema, \u201cBasi tuambie.\u201d"
  },
  {
    "verseNumber": "GEN 24:34",
    "verseText": "Hivyo akasema, \u201cMimi ni mtumishi wa Abrahamu."
  },
  {
    "verseNumber": "GEN 24:35",
    "verseText": "BWANA amembariki sana bwana wangu, amekuwa tajiri. Amempa kondoo na ng\u02bcombe, fedha na dhahabu, watumishi wa kiume na wa kike, ngamia na punda."
  },
  {
    "verseNumber": "GEN 24:36",
    "verseText": "Sara mkewe bwana wangu amemzalia mwana katika uzee wake, naye amempa kila kitu alichokuwa nacho."
  },
  {
    "verseNumber": "GEN 24:37",
    "verseText": "Naye bwana wangu ameniapisha na akasema, \u2018Kamwe usimtwalie mwanangu mke katika binti za Wakanaani, ambao ninaishi katika nchi yao,"
  },
  {
    "verseNumber": "GEN 24:38",
    "verseText": "ila uende mpaka kwa jamaa ya baba yangu na ukoo wangu mwenyewe, ukamtwalie mwanangu mke huko.\u2019"
  },
  {
    "verseNumber": "GEN 24:39",
    "verseText": "\u201cKisha nikamuuliza bwana wangu, \u2018Je, kama huyo mwanamke hatakubali kurudi nami?\u2019"
  },
  {
    "verseNumber": "GEN 24:40",
    "verseText": "\u201cAkanijibu, \u2018BWANA ambaye nimetembea mbele zake, atatuma malaika wake pamoja nawe, na kuifanikisha safari yako, ili uweze kupata mke kwa ajili ya mwanangu katika ukoo wangu na kutoka jamaa ya baba yangu."
  },
  {
    "verseNumber": "GEN 24:41",
    "verseText": "Kisha, utakapokwenda kwenye ukoo wangu, utakuwa umefunguliwa kutoka kiapo changu hata kama wakikataa kukupa huyo binti, utakuwa umefunguliwa kutoka kiapo changu.\u2019"
  },
  {
    "verseNumber": "GEN 24:42",
    "verseText": "\u201cNilipokuja kisimani leo nilisema, \u2018Ee BWANA, Mungu wa bwana wangu Abrahamu, ikikupendeza, naomba uifanikishe safari niliyoijia."
  },
  {
    "verseNumber": "GEN 24:43",
    "verseText": "Tazama, ninasimama kando ya kisima hiki, kama mwanamwali akija kuteka maji nami nikimwambia, tafadhali niruhusu ninywe maji kidogo kutoka kwenye mtungi wako,"
  },
  {
    "verseNumber": "GEN 24:44",
    "verseText": "naye kama akiniambia, \u201cKunywa, nami nitateka maji kwa ajili ya ngamia wako pia,\u201d basi huyo awe ndiye mke ambaye BWANA amemchagulia mwana wa bwana wangu.\u2019"
  },
  {
    "verseNumber": "GEN 24:45",
    "verseText": "\u201cKabla sijamaliza kuomba moyoni mwangu, Rebeka akatokea, amebeba mtungi begani mwake. Akashuka kisimani akateka maji, nami nikamwambia, \u2018Tafadhali nipe maji ninywe.\u2019"
  },
  {
    "verseNumber": "GEN 24:46",
    "verseText": "\u201cAkafanya haraka kushusha mtungi wake begani na kusema, \u2018Kunywa na nitawanywesha ngamia wako pia,\u2019 basi nikanywa, akawanywesha na ngamia pia."
  },
  {
    "verseNumber": "GEN 24:47",
    "verseText": "\u201cNikamuuliza, \u2018Wewe ni binti wa nani?\u2019 \u201cAkasema, \u2018Mimi ni binti wa Bethueli, mwana wa Nahori, Milka aliyemzalia.\u2019 \u201cNdipo nilipotia pete puani mwake na bangili mikononi mwake,"
  },
  {
    "verseNumber": "GEN 24:48",
    "verseText": "nikasujudu na nikamwabudu BWANA. Nikamtukuza BWANA, Mungu wa bwana wangu Abrahamu, aliyeniongoza katika njia sahihi ili nimtwalie mwana na bwana wangu mke katika jamaa zake."
  },
  {
    "verseNumber": "GEN 24:49",
    "verseText": "Ikiwa mtaonyesha wema na uaminifu kwa bwana wangu, mniambie, la sivyo, mniambie, ili niweze kujua njia ya kugeukia.\u201d"
  },
  {
    "verseNumber": "GEN 24:50",
    "verseText": "Labani na Bethueli wakajibu, \u201cJambo hili limetoka kwa BWANA, hatuwezi kukuambia jambo lolote baya au jema."
  },
  {
    "verseNumber": "GEN 24:51",
    "verseText": "Rebeka yuko hapa, mchukue na uende, awe mke wa mwana wa bwana wako, sawasawa na BWANA alivyoongoza.\u201d"
  },
  {
    "verseNumber": "GEN 24:52",
    "verseText": "Ikawa huyo mtumishi wa Abrahamu aliposikia waliyosema, alisujudu mpaka nchi mbele za BWANA."
  },
  {
    "verseNumber": "GEN 24:53",
    "verseText": "Ndipo huyo mtumishi akatoa vitu vilivyotengenezwa kwa dhahabu na kwa fedha pamoja na mavazi, akampa Rebeka, pia akawapa zawadi za thamani kubwa nduguye na mamaye."
  },
  {
    "verseNumber": "GEN 24:54",
    "verseText": "Kisha yeye na wale watu waliokuwa pamoja naye wakala, wakanywa na kulala palepale. Walipoamka asubuhi, yule mtumishi, akasema, \u201cNipeni ruhusa nirudi kwa bwana wangu.\u201d"
  },
  {
    "verseNumber": "GEN 24:55",
    "verseText": "Lakini ndugu yake Rebeka pamoja na mama yake wakajibu, \u201cAcha binti akae kwetu siku kumi au zaidi, ndipo mwondoke.\u201d"
  },
  {
    "verseNumber": "GEN 24:56",
    "verseText": "Lakini yule mtumishi akawaambia, \u201cMsinicheleweshe, kwa kuwa BWANA amefanikisha safari yangu, nipeni ruhusa nirudi kwa bwana wangu.\u201d"
  },
  {
    "verseNumber": "GEN 24:57",
    "verseText": "Ndipo wakasema, \u201cAcha tumwite huyo binti tumuulize, tusikie atakavyosema.\u201d"
  },
  {
    "verseNumber": "GEN 24:58",
    "verseText": "Kwa hiyo wakamwita Rebeka na kumuuliza, \u201cJe, utakwenda na mtu huyu?\u201d Akasema, \u201cNitakwenda.\u201d"
  },
  {
    "verseNumber": "GEN 24:59",
    "verseText": "Hivyo wakamwaga ndugu yao Rebeka aondoke, pamoja na mjakazi wake, mtumishi wa Abrahamu na watu wake."
  },
  {
    "verseNumber": "GEN 24:60",
    "verseText": "Wakambariki Rebeka, wakamwambia, \u201cNdugu yetu, uwe wewe kumi elfu, mara elfu nyingi, nao wazao wako wamiliki malango ya adui zao.\u201d"
  },
  {
    "verseNumber": "GEN 24:61",
    "verseText": "Rebeka na vijakazi wake wakajiandaa, wakapanda ngamia zao wakafuatana na yule mtu. Hivyo yule mtumishi akamchukua Rebeka akaondoka."
  },
  {
    "verseNumber": "GEN 24:62",
    "verseText": "Basi Isaki alikuwa ametoka Beer-Lahai-Roi, kwa kuwa alikuwa anaishi nchi ya Negebu."
  },
  {
    "verseNumber": "GEN 24:63",
    "verseText": "Isaki akatoka kwenda shambani kutafakari wakati wa jioni, alipoinua macho yake, akaona ngamia wanakuja."
  },
  {
    "verseNumber": "GEN 24:64",
    "verseText": "Rebeka pia akainua macho akamwona Isaki. Akashuka kutoka kwenye ngamia wake"
  },
  {
    "verseNumber": "GEN 24:65",
    "verseText": "na akamuuliza yule mtumishi, \u201cNi nani mtu yule aliye kule shambani anayekuja kutulaki?\u201d Yule mtumishi akajibu, \u201cHuyu ndiye bwana wangu.\u201d Hivyo Rebeka akachukua shela yake akajifunika."
  },
  {
    "verseNumber": "GEN 24:66",
    "verseText": "Kisha yule mtumishi akamweleza Isaki mambo yote aliyoyatenda."
  },
  {
    "verseNumber": "GEN 24:67",
    "verseText": "Ndipo Isaki akamwingiza Rebeka katika hema la Sara mama yake, Isaki akamchukua Rebeka, hivyo akawa mke wake. Isaki akampenda, akafarijika baada ya kifo cha mama yake."
  },
  {
    "verseNumber": "GEN 25:1",
    "verseText": "Abrahamu alioa mke mwingine, ambaye jina lake aliitwa Ketura."
  },
  {
    "verseNumber": "GEN 25:2",
    "verseText": "Huyu alimzalia Zimrani, Yokshani, Medani, Midiani, Ishbaki na Shua."
  },
  {
    "verseNumber": "GEN 25:3",
    "verseText": "Yokshani alikuwa baba wa Sheba na Dedani, wazao wa Dedani walikuwa Waashuri, Waletushi na Waleumi."
  },
  {
    "verseNumber": "GEN 25:4",
    "verseText": "Wana wa Midiani walikuwa Efa, Eferi, Hanoki, Abida na Eldaa. Hawa wote walikuwa uzao wa Ketura."
  },
  {
    "verseNumber": "GEN 25:5",
    "verseText": "Abrahamu akamwachia Isaki kila kitu alichokuwa nacho."
  },
  {
    "verseNumber": "GEN 25:6",
    "verseText": "Lakini Abrahamu alipokuwa bado hai, akawapa watoto wa masuria wake zawadi, kisha akawaondoa waende kuishi pande za mashariki mbali na mwanawe Isaki."
  },
  {
    "verseNumber": "GEN 25:7",
    "verseText": "Kwa jumla, Abrahamu aliishi miaka 175."
  },
  {
    "verseNumber": "GEN 25:8",
    "verseText": "Ndipo Abrahamu akapumua pumzi ya mwisho na akafa akiwa mwenye umri mzuri, mzee aliyeshiba siku, naye akakusanywa pamoja na watu wake."
  },
  {
    "verseNumber": "GEN 25:9",
    "verseText": "Watoto wake Isaki na Ishmaeli wakamzika katika pango la Makpela karibu na Mamre, katika shamba lililokuwa la Efroni mwana wa Sohari Mhiti,"
  },
  {
    "verseNumber": "GEN 25:10",
    "verseText": "Shamba ambalo Abrahamu alilinunua kwa Wahiti. Hapo ndipo Abrahamu alipozikwa pamoja na mkewe Sara."
  },
  {
    "verseNumber": "GEN 25:11",
    "verseText": "Baada ya kifo cha Abrahamu, Mungu akambariki mwanawe Isaki, ambaye baadaye aliishi karibu na Beer-Lahai-Roi."
  },
  {
    "verseNumber": "GEN 25:12",
    "verseText": "Hivi ndivyo vizazi vya Ishmaeli mtoto wa Abrahamu, ambaye mjakazi wake Sara, Hagari Mmisri, alimzalia Abrahamu."
  },
  {
    "verseNumber": "GEN 25:13",
    "verseText": "Haya ndiyo majina ya wana wa Ishmaeli, yaliyoorodheshwa kulingana na jinsi walivyozaliwa: Mzaliwa wa kwanza wa Ishmaeli ni Nebayothi, akafuatia Kedari, Adbeeli, Mibsamu,"
  },
  {
    "verseNumber": "GEN 25:14",
    "verseText": "Mishma, Duma, Masa,"
  },
  {
    "verseNumber": "GEN 25:15",
    "verseText": "Hadadi, Tema, Yeturi, Nafishi na Kedema."
  },
  {
    "verseNumber": "GEN 25:16",
    "verseText": "Hawa walikuwa wana wa Ishmaeli na haya ni majina ya viongozi wa makabila kumi na mawili kulingana na makao yao na kambi zao."
  },
  {
    "verseNumber": "GEN 25:17",
    "verseText": "Kwa jumla Ishmaeli aliishi miaka 137. Akapumua pumzi ya mwisho, akafa, naye akakusanywa pamoja na watu wake."
  },
  {
    "verseNumber": "GEN 25:18",
    "verseText": "Wazao wa Ishmaeli waliishi kuanzia nchi ya Havila hadi Shuri, karibu na mpaka wa Misri, unapoelekea Ashuru. Hao waliishi kwa uhasama na ndugu zao wote."
  },
  {
    "verseNumber": "GEN 25:19",
    "verseText": "Hivi ndivyo vizazi vya Isaki mwana wa Abrahamu. Abrahamu akamzaa Isaki,"
  },
  {
    "verseNumber": "GEN 25:20",
    "verseText": "Isaki alikuwa na umri wa miaka arobaini alipomwoa Rebeka binti Bethueli Mwaramu kutoka Padan-Aramu, nduguye Labani Mwaramu."
  },
  {
    "verseNumber": "GEN 25:21",
    "verseText": "Isaki akamwomba BWANA kwa ajili ya mke wake, kwa sababu alikuwa tasa. BWANA akajibu maombi yake na Rebeka mkewe akapata mimba."
  },
  {
    "verseNumber": "GEN 25:22",
    "verseText": "Watoto wakashindana tumboni mwake, akasema, \u201cKwa nini haya yanatokea kwangu?\u201d Kwa hiyo akaenda kumuuliza BWANA."
  },
  {
    "verseNumber": "GEN 25:23",
    "verseText": "BWANA akamjibu, \u201cMataifa mawili yamo tumboni mwako, na mataifa hayo mawili kutoka ndani yako watatenganishwa. Mmoja atakuwa na nguvu zaidi kuliko mwingine, na yule mkubwa atamtumikia yule mdogo.\u201d"
  },
  {
    "verseNumber": "GEN 25:24",
    "verseText": "Wakati wake wa kujifungua ulipotimia, walikuwepo mapacha wa kiume tumboni mwake."
  },
  {
    "verseNumber": "GEN 25:25",
    "verseText": "Wa kwanza kuzaliwa alikuwa mwekundu, mwili wake wote ulikuwa kama mtu aliyevaa vazi lenye nywele; wakamwita jina lake Esau."
  },
  {
    "verseNumber": "GEN 25:26",
    "verseText": "Baadaye, ndugu yake akatoka, mkono wake ukiwa umemshika Esau kisigino; akaitwa jina lake Yakobo. Isaki alikuwa mwenye miaka sitini Rebeka alipowazaa."
  },
  {
    "verseNumber": "GEN 25:27",
    "verseText": "Watoto wakakua, naye Esau akakuwa mwindaji hodari, mtu wa mbugani, wakati Yakobo alikuwa mtu mtulivu, mwenye kukaa nyumbani."
  },
  {
    "verseNumber": "GEN 25:28",
    "verseText": "Isaki, ambaye alikuwa anapendelea zaidi nyama za porini, alimpenda Esau, bali Rebeka alimpenda Yakobo."
  },
  {
    "verseNumber": "GEN 25:29",
    "verseText": "Siku moja Yakobo alipika mchuzi wa dengu, Esau akarudi kutoka porini akiwa na njaa kali."
  },
  {
    "verseNumber": "GEN 25:30",
    "verseText": "Esau akamwambia Yakobo, \u201cHaraka, nipe huo mchuzi mwekundu! Nina njaa kali sana!\u201d (Hii ndiyo sababu pia aliitwa Edomu.)"
  },
  {
    "verseNumber": "GEN 25:31",
    "verseText": "Yakobo akamjibu, \u201cNiuzie kwanza haki yako ya mzaliwa wa kwanza.\u201d"
  },
  {
    "verseNumber": "GEN 25:32",
    "verseText": "Esau akasema, \u201cTazama, mimi niko karibu ya kufa, itanifaa nini haki ya mzaliwa wa kwanza?\u201d"
  },
  {
    "verseNumber": "GEN 25:33",
    "verseText": "Yakobo akamwambia, \u201cNiapie kwanza.\u201d Hivyo Esau akamwapia, akamuuzia Yakobo haki yake ya kuzaliwa."
  },
  {
    "verseNumber": "GEN 25:34",
    "verseText": "Ndipo Yakobo akampa Esau mkate na ule mchuzi wa dengu. Akala na kunywa, kisha akainuka akaenda zake. Kwa hiyo Esau alidharau haki yake ya mzaliwa wa kwanza."
  },
  {
    "verseNumber": "GEN 26:1",
    "verseText": "Basi njaa kubwa ikawa katika nchi hiyo, kuliko ile njaa iliyotangulia iliyotokea wakati wa Abrahamu. Isaki akamwendea Abimeleki mfalme wa Wafilisti huko Gerari."
  },
  {
    "verseNumber": "GEN 26:2",
    "verseText": "BWANA akamtokea Isaki, akamwambia, \u201cUsiende Misri, bali ukae katika nchi nitakayokuambia."
  },
  {
    "verseNumber": "GEN 26:3",
    "verseText": "Kaa katika nchi hii kwa kitambo, mimi nitakuwa pamoja na wewe na nitakubariki. Kwa maana nitakupa wewe na uzao wako nchi hizi zote na nitatimiza kiapo nilichomwapia Abrahamu baba yako."
  },
  {
    "verseNumber": "GEN 26:4",
    "verseText": "Nitafanya wazao wako kuwa wengi kama nyota za angani, nami nitawapa nchi hizi zote na kutokana na uzao wako mataifa yote yatabarikiwa,"
  },
  {
    "verseNumber": "GEN 26:5",
    "verseText": "kwa sababu Abrahamu alinitii mimi akatunza kanuni zangu na maagizo yangu, amri zangu pamoja na sheria zangu.\u201d"
  },
  {
    "verseNumber": "GEN 26:6",
    "verseText": "Hivyo Isaki akaishi huko Gerari."
  },
  {
    "verseNumber": "GEN 26:7",
    "verseText": "Watu wa mahali pale walipomuuliza habari za mke wake, akasema, \u201cHuyu ni dada yangu,\u201d kwa sababu aliogopa kusema, \u201cHuyu ni mke wangu.\u201d Alifikiri, \u201cWatu wa mahali pale wataweza kumuua kwa sababu ya Rebeka, kwa kuwa alikuwa mzuri wa sura.\u201d"
  },
  {
    "verseNumber": "GEN 26:8",
    "verseText": "Wakati Isaki alipokuwa amekaa huko siku nyingi, Abimeleki mfalme wa Wafilisti akachungulia dirishani, akaona jinsi Isaki alivyomkumbatia Rebeka mke wake."
  },
  {
    "verseNumber": "GEN 26:9",
    "verseText": "Abimeleki akamwita Isaki akamwambia, \u201cHakika huyu ni mke wako! Mbona uliniambia, \u2018Huyu ni dada yangu?\u2019 \u201d Isaki akamjibu, \u201cKwa sababu nilifikiri ningeweza kuuawa kwa sababu yake.\u201d"
  },
  {
    "verseNumber": "GEN 26:10",
    "verseText": "Ndipo Abimeleki akamjibu, \u201cNi nini hiki ulichotufanyia? Ingewezekana mtu yeyote akawa amekutana kimwili na mke wako, nawe ungeleta hatia juu yetu.\u201d"
  },
  {
    "verseNumber": "GEN 26:11",
    "verseText": "Hivyo Abimeleki akatoa amri kwa watu wote, akisema, \u201cYeyote atakayemnyanyasa mtu huyu au mkewe hakika atauawa.\u201d"
  },
  {
    "verseNumber": "GEN 26:12",
    "verseText": "Isaki akapanda mazao katika nchi hiyo, kwa mwaka huo huo, akavuna mara mia, kwa sababu BWANA alimbariki."
  },
  {
    "verseNumber": "GEN 26:13",
    "verseText": "Isaki akawa tajiri, mali zake zikaendelea kuongezeka mpaka akawa tajiri sana."
  },
  {
    "verseNumber": "GEN 26:14",
    "verseText": "Akawa na mifugo ya kondoo na ng\u02bcombe, na watumishi wengi sana, kiasi kwamba Wafilisti wakamwonea wivu."
  },
  {
    "verseNumber": "GEN 26:15",
    "verseText": "Kwa hiyo visima vyote vilivyochimbwa na watumishi wakati wa Abrahamu baba yake, Wafilisti wakavifukia, wakavijaza udongo."
  },
  {
    "verseNumber": "GEN 26:16",
    "verseText": "Ndipo Abimeleki akamwambia Isaki, \u201cOndoka kwetu, kwa maana umetuzidi nguvu sana.\u201d"
  },
  {
    "verseNumber": "GEN 26:17",
    "verseText": "Basi Isaki akatoka huko akajenga kambi katika Bonde la Gerari, akaishi huko."
  },
  {
    "verseNumber": "GEN 26:18",
    "verseText": "Ndipo Isaki akavichimbua tena vile visima vya maji ambavyo vilichimbwa siku zile za Abrahamu baba yake, ambavyo Wafilisti walivifukia baada ya kufa Abrahamu, akavipa majina yale yale ambayo baba yake alikuwa amevipa."
  },
  {
    "verseNumber": "GEN 26:19",
    "verseText": "Watumishi wa Isaki wakachimba katika lile bonde wakagundua huko kisima chenye maji safi."
  },
  {
    "verseNumber": "GEN 26:20",
    "verseText": "Lakini wachungaji wa Gerari wakagombana na wachungaji wa Isaki wakisema, \u201cMaji haya ni yetu!\u201d Ndipo akakiita kile kisima Eseki, kwa sababu waligombana naye."
  },
  {
    "verseNumber": "GEN 26:21",
    "verseText": "Kisha wakachimba kisima kingine, lakini hata hicho pia wakakigombania, akakiita Sitna."
  },
  {
    "verseNumber": "GEN 26:22",
    "verseText": "Akaondoka huko, akachimba kisima kingine, wala hakuna yeyote aliyekigombania. Akakiita Rehobothi, akisema, \u201cSasa BWANA ametufanyia nafasi, nasi tutastawi katika nchi.\u201d"
  },
  {
    "verseNumber": "GEN 26:23",
    "verseText": "Kutoka pale akaenda Beer-Sheba."
  },
  {
    "verseNumber": "GEN 26:24",
    "verseText": "Usiku ule BWANA akamtokea, akamwambia, \u201cMimi ndimi Mungu wa Abrahamu baba yako. Usiogope, kwa maana mimi niko pamoja nawe, nitakubariki na kuongeza idadi ya wazao wako kwa ajili ya Abrahamu mtumishi wangu.\u201d"
  },
  {
    "verseNumber": "GEN 26:25",
    "verseText": "Isaki akajenga madhabahu huko, akaliitia jina la BWANA. Akapiga hema lake huko, nao watumishi wake wakachimba kisima."
  },
  {
    "verseNumber": "GEN 26:26",
    "verseText": "Wakati huo, Abimeleki alikuwa amemjia kutoka Gerari, akifuatana na Ahuzathi mshauri wake, pamoja na Fikoli jemadari wa majeshi yake."
  },
  {
    "verseNumber": "GEN 26:27",
    "verseText": "Isaki akawauliza, \u201cMbona mmekuja kwangu na ninyi mlinichukia na kunifukuza?\u201d"
  },
  {
    "verseNumber": "GEN 26:28",
    "verseText": "Wakamjibu, \u201cTuliona wazi kuwa BWANA alikuwa pamoja nawe, kwa hiyo tukasema, \u2018Inabidi kuwe na kiapo cha mapatano kati yetu, kati yetu na wewe. Na tufanye mkataba pamoja nawe"
  },
  {
    "verseNumber": "GEN 26:29",
    "verseText": "kwamba hutatudhuru, kama jinsi nasi hatukuwanyanyasa bali tuliwatendea mema wakati wote na kuwaondoa kwetu kwa amani. Tena sasa umebarikiwa na BWANA.\u2019 \u201d"
  },
  {
    "verseNumber": "GEN 26:30",
    "verseText": "Basi Isaki akawaandalia karamu, nao wakala na kunywa."
  },
  {
    "verseNumber": "GEN 26:31",
    "verseText": "Kesho yake asubuhi na mapema, wakaapizana wao kwa wao. Kisha Isaki akawaruhusu waende zao, wakamwacha Isaki kwa amani."
  },
  {
    "verseNumber": "GEN 26:32",
    "verseText": "Siku hiyo watumishi wa Isaki wakaja wakampa habari kuhusu kisima walichokuwa wamekichimba, wakamwambia, \u201cTumepata maji!\u201d"
  },
  {
    "verseNumber": "GEN 26:33",
    "verseText": "Naye akakiita Shiba, mpaka leo mji huo unaitwa Beer-Sheba."
  },
  {
    "verseNumber": "GEN 26:34",
    "verseText": "Esau alipokuwa na umri wa miaka arobaini, akamwoa Yudithi binti Beeri Mhiti, kisha akamwoa Basemathi binti Eloni Mhiti."
  },
  {
    "verseNumber": "GEN 26:35",
    "verseText": "Hawa walikuwa chanzo cha huzuni ya Isaki na Rebeka."
  },
  {
    "verseNumber": "GEN 27:1",
    "verseText": "Isaki alipokuwa mzee na macho yake yalipokuwa yamekosa nguvu asiweze kuona tena, akamwita Esau mwanawe mkubwa, akamwambia, \u201cMwanangu.\u201d Akajibu, \u201cMimi hapa.\u201d"
  },
  {
    "verseNumber": "GEN 27:2",
    "verseText": "Isaki akasema, \u201cMimi sasa ni mzee na sijui siku ya kifo changu."
  },
  {
    "verseNumber": "GEN 27:3",
    "verseText": "Sasa basi, chukua silaha zako, podo na upinde, uende nyikani, ukawinde nyama pori kwa ajili yangu."
  },
  {
    "verseNumber": "GEN 27:4",
    "verseText": "Uniandalie aina ya chakula kitamu nikipendacho uniletee nile, ili niweze kukubariki kabla sijafa.\u201d"
  },
  {
    "verseNumber": "GEN 27:5",
    "verseText": "Basi Rebeka alikuwa akisikiliza Isaki alipokuwa akizungumza na mwanawe Esau. Esau alipoondoka kwenda nyikani kuwinda nyama pori na kuleta,"
  },
  {
    "verseNumber": "GEN 27:6",
    "verseText": "Rebeka akamwambia Yakobo mwanawe, \u201cTazama, nimemsikia baba yako akimwambia ndugu yako Esau,"
  },
  {
    "verseNumber": "GEN 27:7",
    "verseText": "\u2018Niletee mawindo, kisha ukaniandalie chakula kitamu nile, ili niweze kukubariki mbele za BWANA kabla sijafa.\u2019"
  },
  {
    "verseNumber": "GEN 27:8",
    "verseText": "Sasa, mwanangu, nisikilize kwa makini na ufanye yale ninayokuambia:"
  },
  {
    "verseNumber": "GEN 27:9",
    "verseText": "Nenda sasa katika kundi ukaniletee wana-mbuzi wawili wazuri, ili niandalie chakula kitamu kwa ajili ya baba yako, kama vile anavyopenda."
  },
  {
    "verseNumber": "GEN 27:10",
    "verseText": "Kisha umpelekee baba yako ale, ili apate kukubariki kabla hajafa.\u201d"
  },
  {
    "verseNumber": "GEN 27:11",
    "verseText": "Yakobo akamwambia Rebeka mama yake, \u201cLakini ndugu yangu Esau ana nywele mwilini, mimi nina ngozi nyororo."
  },
  {
    "verseNumber": "GEN 27:12",
    "verseText": "Itakuwaje kama baba yangu akinigusa? Itaonekana kwake kama niliyemfanyia ujanja na kuleta laana juu yangu badala ya baraka.\u201d"
  },
  {
    "verseNumber": "GEN 27:13",
    "verseText": "Mama yake akamwambia, \u201cMwanangu, laana na iwe juu yangu. Fanya tu ninalokuambia, nenda ukaniletee hao wana-mbuzi.\u201d"
  },
  {
    "verseNumber": "GEN 27:14",
    "verseText": "Kwa hiyo alikwenda akawaleta, akampa mama yake, akaandaa chakula kitamu, kama vile alivyopenda baba yake."
  },
  {
    "verseNumber": "GEN 27:15",
    "verseText": "Kisha Rebeka akachukua nguo nzuri za Esau mwanawe wa kwanza, alizokuwa nazo nyumbani, akamvika Yakobo mwanawe mdogo."
  },
  {
    "verseNumber": "GEN 27:16",
    "verseText": "Pia akamfunika mikononi na sehemu laini ya shingo kwa ngozi za mbuzi."
  },
  {
    "verseNumber": "GEN 27:17",
    "verseText": "Hatimaye akampa Yakobo hicho chakula kitamu pamoja na mkate aliouoka."
  },
  {
    "verseNumber": "GEN 27:18",
    "verseText": "Akamwendea baba yake akasema, \u201cBaba yangu.\u201d Akajibu, \u201cNaam, mwanangu, wewe ni nani?\u201d"
  },
  {
    "verseNumber": "GEN 27:19",
    "verseText": "Yakobo akamwambia baba yake, \u201cMimi ni Esau mzaliwa wako wa kwanza. Nimefanya kama ulivyoniambia. Tafadhali uketi, ule sehemu ya mawindo yangu ili uweze kunibariki.\u201d"
  },
  {
    "verseNumber": "GEN 27:20",
    "verseText": "Isaki akamuuliza mwanawe. \u201cUmepataje haraka namna hii, mwanangu?\u201d Akajibu, \u201cBWANA Mungu wako amenifanikisha.\u201d"
  },
  {
    "verseNumber": "GEN 27:21",
    "verseText": "Kisha Isaki akamwambia Yakobo, \u201cMwanangu tafadhali sogea karibu nami ili nikupapase, nione kama hakika ndiwe Esau mwanangu, au la.\u201d"
  },
  {
    "verseNumber": "GEN 27:22",
    "verseText": "Yakobo akasogea karibu na baba yake Isaki, ambaye alimpapasa na kusema, \u201cSauti ni ya Yakobo, bali mikono ni ya Esau.\u201d"
  },
  {
    "verseNumber": "GEN 27:23",
    "verseText": "Hakumtambua, kwa sababu mikono yake ilikuwa na nywele kama ya ndugu yake Esau, kwa hiyo akambariki."
  },
  {
    "verseNumber": "GEN 27:24",
    "verseText": "Akamuuliza, \u201cHivi kweli wewe ni mwanangu Esau?\u201d Akajibu, \u201cMimi ndiye.\u201d"
  },
  {
    "verseNumber": "GEN 27:25",
    "verseText": "Kisha akasema, \u201cMwanangu, niletee sehemu ya mawindo yako nile, ili nipate kukubariki.\u201d Yakobo akamletea naye akala, akamletea na divai akanywa."
  },
  {
    "verseNumber": "GEN 27:26",
    "verseText": "Kisha Isaki baba yake akamwambia, \u201cNjoo hapa, mwanangu, unibusu.\u201d"
  },
  {
    "verseNumber": "GEN 27:27",
    "verseText": "Kwa hiyo akamwendea akambusu. Isaki aliposikia harufu ya nguo zake, akambariki, akasema, \u201cAha, harufu ya mwanangu ni kama harufu ya shamba ambalo BWANA amelibariki."
  },
  {
    "verseNumber": "GEN 27:28",
    "verseText": "Mungu na akupe umande kutoka mbinguni na utajiri wa duniani: wingi wa nafaka na divai mpya."
  },
  {
    "verseNumber": "GEN 27:29",
    "verseText": "Mataifa na yakutumikie na mataifa yakusujudie. Uwe bwana juu ya ndugu zako, na wana wa mama yako wakusujudie. Walaaniwe wale wakulaanio, nao wale wakubarikio wabarikiwe.\u201d"
  },
  {
    "verseNumber": "GEN 27:30",
    "verseText": "Baada ya Isaki kumaliza kumbariki na baada tu ya Yakobo kuondoka kwa baba yake, ndugu yake Esau akaingia kutoka mawindoni."
  },
  {
    "verseNumber": "GEN 27:31",
    "verseText": "Naye pia akaandaa chakula kitamu akamletea baba yake. Kisha akamwambia, \u201cBaba yangu, keti ule sehemu ya mawindo yangu, ili upate kunibariki.\u201d"
  },
  {
    "verseNumber": "GEN 27:32",
    "verseText": "Isaki baba yake akamuuliza, \u201cWewe ni nani?\u201d Akajibu, \u201cMimi ni mwanao, mzaliwa wako wa kwanza, Esau.\u201d"
  },
  {
    "verseNumber": "GEN 27:33",
    "verseText": "Isaki akatetemeka kwa nguvu sana, akasema, \u201cAlikuwa nani basi, ambaye aliwinda mawindo akaniletea? Nilikula kabla tu hujaja na nikambariki, naye hakika atabarikiwa!\u201d"
  },
  {
    "verseNumber": "GEN 27:34",
    "verseText": "Esau aliposikia maneno haya ya baba yake, akalia sauti kubwa na ya uchungu, na kumwambia baba yake, \u201cNibariki mimi, mimi pia, baba yangu!\u201d"
  },
  {
    "verseNumber": "GEN 27:35",
    "verseText": "Lakini akasema, \u201cNdugu yako amekuja kwa udanganyifu na akachukua baraka yako.\u201d"
  },
  {
    "verseNumber": "GEN 27:36",
    "verseText": "Esau akasema, \u201cSi ndiyo sababu anaitwa Yakobo? Amenidanganya mara hizi mbili: Alichukua haki yangu ya kuzaliwa na sasa amechukua baraka yangu!\u201d Kisha akauliza, \u201cHukubakiza hata baraka moja kwa ajili yangu?\u201d"
  },
  {
    "verseNumber": "GEN 27:37",
    "verseText": "Isaki akamjibu Esau, \u201cNimemfanya yeye kuwa bwana juu yako, pia nimewafanya ndugu zako wote kuwa watumishi wake, nimemtegemeza kwa nafaka na divai mpya. Sasa nitaweza kukufanyia nini, mwanangu?\u201d"
  },
  {
    "verseNumber": "GEN 27:38",
    "verseText": "Esau akamwambia baba yake, \u201cJe, baba yangu una baraka moja tu? Unibariki mimi pia, baba yangu!\u201d Kisha Esau akalia kwa sauti kubwa."
  },
  {
    "verseNumber": "GEN 27:39",
    "verseText": "Baba yake Isaki akamjibu, akamwambia, \u201cMakao yako yatakuwa mbali na utajiri wa dunia, mbali na umande wa mbinguni juu."
  },
  {
    "verseNumber": "GEN 27:40",
    "verseText": "Utaishi kwa upanga, nawe utamtumikia ndugu yako, lakini wakati utakapokuwa umejikomboa, utatupa nira yake kutoka shingoni mwako.\u201d"
  },
  {
    "verseNumber": "GEN 27:41",
    "verseText": "Esau akawa na kinyongo dhidi ya Yakobo kwa ajili ya baraka ambazo baba yake alikuwa amembariki. Akasema moyoni mwake, \u201cSiku za kuomboleza kwa ajili ya baba yangu zimekaribia, ndipo nitamuua ndugu yangu Yakobo.\u201d"
  },
  {
    "verseNumber": "GEN 27:42",
    "verseText": "Rebeka alipokwisha kuambiwa yale aliyoyasema Esau mwanawe mkubwa, alimwita Yakobo mwanawe mdogo, akamwambia, \u201cNdugu yako Esau anajifariji kwa wazo la kukuua."
  },
  {
    "verseNumber": "GEN 27:43",
    "verseText": "Sasa basi, mwanangu, fanya nisemalo: Kimbilia haraka kwa Labani ndugu yangu kule Harani."
  },
  {
    "verseNumber": "GEN 27:44",
    "verseText": "Ukae naye kwa muda mpaka ghadhabu ya ndugu yako itulie."
  },
  {
    "verseNumber": "GEN 27:45",
    "verseText": "Wakati ndugu yako atakapokuwa hana hasira nawe tena na amesahau uliyomtendea, nitakupelekea ujumbe urudi. Kwa nini niwapoteze wote wawili kwa siku moja?\u201d"
  },
  {
    "verseNumber": "GEN 27:46",
    "verseText": "Kisha Rebeka akamwambia Isaki, \u201cNimechukia kuishi kwa sababu ya hawa wanawake wa Kihiti. Ikiwa Yakobo ataoa mke miongoni mwa wanawake wa nchi hii, wanawake wa Kihiti kama hawa, sitakuwa na faida kuendelea kuishi.\u201d"
  },
  {
    "verseNumber": "GEN 28:1",
    "verseText": "Basi Isaki akamwita Yakobo, akambariki na akamwamuru, akisema, \u201cUsioe mwanamke wa Kikanaani."
  },
  {
    "verseNumber": "GEN 28:2",
    "verseText": "Nenda mara moja mpaka Padan-Aramu, kwenye nyumba ya Bethueli baba wa mama yako. Uchukue mke kati ya binti za Labani ambaye ni ndugu wa mama yako."
  },
  {
    "verseNumber": "GEN 28:3",
    "verseText": "Mungu Mwenyezi na akubariki uwe na uzao uongezeke idadi yako upate kuwa jamii kubwa ya watu."
  },
  {
    "verseNumber": "GEN 28:4",
    "verseText": "Na akupe wewe na uzao wako baraka aliyopewa Abrahamu, upate kumiliki nchi unayoishi sasa kama mgeni, nchi ambayo Mungu alimpa Abrahamu.\u201d"
  },
  {
    "verseNumber": "GEN 28:5",
    "verseText": "Kisha Isaki akamuaga Yakobo, naye akaenda Padan-Aramu, kwa Labani mwana wa Bethueli Mwaramu, ndugu wa Rebeka, aliyekuwa mama wa Yakobo na Esau."
  },
  {
    "verseNumber": "GEN 28:6",
    "verseText": "Sasa Esau akajua kuwa Isaki amembariki Yakobo na kumtuma kwenda Padan-Aramu ili achukue mke huko na kwamba alipombariki alimwamuru akisema, \u201cUsioe mke katika binti za Wakanaani,\u201d"
  },
  {
    "verseNumber": "GEN 28:7",
    "verseText": "tena kwamba Yakobo amewatii baba yake na mama yake naye amekwenda Padan-Aramu."
  },
  {
    "verseNumber": "GEN 28:8",
    "verseText": "Esau akatambua jinsi ambavyo baba yake Isaki anavyowachukia binti za Wakanaani."
  },
  {
    "verseNumber": "GEN 28:9",
    "verseText": "Ndipo Esau akaenda kwa Ishmaeli, akamwoa Mahalati, ndugu wa Nebayothi na binti wa Ishmaeli mwana wa Abrahamu, kuongezea wale wake wengine aliokuwa nao."
  },
  {
    "verseNumber": "GEN 28:10",
    "verseText": "Yakobo akatoka Beer-Sheba kwenda Harani."
  },
  {
    "verseNumber": "GEN 28:11",
    "verseText": "Alipofika mahali fulani, akalala hapo kwa sababu jua lilikuwa limetua. Akachukua jiwe moja la mahali pale, akaliweka chini ya kichwa chake akajinyoosha akalala usingizi."
  },
  {
    "verseNumber": "GEN 28:12",
    "verseText": "Akaota ndoto ambayo aliona ngazi imesimamishwa juu ya ardhi, ncha yake ikiwa imefika mbinguni na malaika wa Mungu wakawa wakipanda na kushuka juu yake."
  },
  {
    "verseNumber": "GEN 28:13",
    "verseText": "Juu yake alisimama BWANA, akasema, \u201cMimi ni BWANA, Mungu wa baba yako Abrahamu na Mungu wa Isaki. Nchi ambayo umelala juu yake, nitakupa wewe na uzao wako."
  },
  {
    "verseNumber": "GEN 28:14",
    "verseText": "Uzao wako utakuwa kama mavumbi ya nchi, nawe utaenea upande wa magharibi na mashariki, kaskazini na kusini. Kupitia wewe na uzao wako mataifa yote ya duniani yatabarikiwa."
  },
  {
    "verseNumber": "GEN 28:15",
    "verseText": "Niko pamoja nawe nami nitakulinda kila uendako na nitakurudisha katika nchi hii. Sitakuacha mpaka nitakapofanya hayo niliyokuahidi.\u201d"
  },
  {
    "verseNumber": "GEN 28:16",
    "verseText": "Yakobo alipoamka kutoka usingizini, akawaza, \u201cHakika BWANA yuko mahali hapa, wala mimi sikujua.\u201d"
  },
  {
    "verseNumber": "GEN 28:17",
    "verseText": "Kwa hiyo akaogopa, akasema, \u201cMahali hapa panatisha kama nini! Bila shaka hapa ndipo nyumba ya Mungu ilipo, hili ni lango la mbinguni.\u201d"
  },
  {
    "verseNumber": "GEN 28:18",
    "verseText": "Asubuhi yake na mapema, Yakobo akalichukua lile jiwe aliloliweka chini ya kichwa chake, akalisimamisha kama nguzo na kumimina mafuta juu yake."
  },
  {
    "verseNumber": "GEN 28:19",
    "verseText": "Mahali pale akapaita Betheli, ingawa mji ule hapo kwanza uliitwa Luzu."
  },
  {
    "verseNumber": "GEN 28:20",
    "verseText": "Kisha Yakobo akaweka nadhiri, akisema, \u201cKama Mungu akiwa pamoja nami na kunilinda katika safari niendayo, akinipa chakula nile na nguo nivae"
  },
  {
    "verseNumber": "GEN 28:21",
    "verseText": "na nirudi salama nyumbani kwa baba yangu, hapo ndipo BWANA atakuwa Mungu wangu,"
  },
  {
    "verseNumber": "GEN 28:22",
    "verseText": "nalo jiwe hili nililolisimamisha kama nguzo litakuwa nyumba ya Mungu na katika yote utakayonipa nitakutolea wewe sehemu ya kumi.\u201d"
  },
  {
    "verseNumber": "GEN 29:1",
    "verseText": "Kisha Yakobo akaendelea na safari yake na akafika kwenye nchi za mataifa ya mashariki."
  },
  {
    "verseNumber": "GEN 29:2",
    "verseText": "Huko akaona kisima katika shamba, pamoja na makundi matatu ya kondoo yamelala karibu na kisima hicho kwa sababu walikuwa wanakunywa maji kutoka kwenye kisimani hicho. Jiwe lililokuwa mdomoni mwa kisima lilikuwa kubwa."
  },
  {
    "verseNumber": "GEN 29:3",
    "verseText": "Wakati kondoo wanapokuwa wamekusanyika hapo, wachungaji huvingirisha jiwe hilo kutoka kwenye mdomo wa kisima na kunywesha kondoo. Kisha hulirudisha jiwe mahali pake juu ya mdomo wa kisima."
  },
  {
    "verseNumber": "GEN 29:4",
    "verseText": "Yakobo aliwauliza wachungaji, \u201cNdugu zangu, ninyi mmetoka wapi?\u201d Wakamjibu, \u201cTumetoka Harani.\u201d"
  },
  {
    "verseNumber": "GEN 29:5",
    "verseText": "Aliwaambia, \u201cJe, mnamjua Labani, mjukuu wa Nahori?\u201d Wakamjibu, \u201cNdiyo, tunamfahamu.\u201d"
  },
  {
    "verseNumber": "GEN 29:6",
    "verseText": "Kisha Yakobo akawauliza, \u201cJe, yeye ni mzima?\u201d Wakasema, \u201cNdiyo, ni mzima, na hapa yuaja Raheli binti yake akiwa na kondoo.\u201d"
  },
  {
    "verseNumber": "GEN 29:7",
    "verseText": "Akasema, \u201cTazama, jua bado liko juu, si wakati wa kukusanya mifugo. Nywesheni kondoo na mwarudishe malishoni.\u201d"
  },
  {
    "verseNumber": "GEN 29:8",
    "verseText": "Walijibu, \u201cHaiwezekani, mpaka kondoo wote wakusanyike na jiwe liwe limevingirishwa kutoka mdomo wa kisima. Ndipo tutanywesha kondoo.\u201d"
  },
  {
    "verseNumber": "GEN 29:9",
    "verseText": "Alipokuwa akizungumza nao, Raheli akaja pamoja na kondoo wa baba yake, kwa maana alikuwa mchunga kondoo."
  },
  {
    "verseNumber": "GEN 29:10",
    "verseText": "Yakobo alipomwona Raheli binti Labani, ndugu wa mama yake, pamoja na kondoo wa Labani, alikwenda na kulivingirisha jiwe kutoka mdomoni mwa kisima na kuwanywesha kondoo wa mjomba wake."
  },
  {
    "verseNumber": "GEN 29:11",
    "verseText": "Kisha Yakobo akambusu Raheli na akaanza kulia kwa sauti."
  },
  {
    "verseNumber": "GEN 29:12",
    "verseText": "Yakobo alikuwa amemwambia Raheli kuwa yeye alikuwa jamaa ya baba yake, na kwamba ni mwana wa Rebeka. Basi Raheli alikimbia na kumweleza baba yake."
  },
  {
    "verseNumber": "GEN 29:13",
    "verseText": "Mara Labani aliposikia habari kuhusu Yakobo, mwana wa ndugu yake, aliharakisha kwenda kumlaki. Akamkumbatia na kumbusu, halafu akamleta nyumbani kwake, kisha Yakobo akamwambia mambo yote."
  },
  {
    "verseNumber": "GEN 29:14",
    "verseText": "Ndipo Labani akamwambia, \u201cWewe ni nyama yangu na damu yangu mwenyewe.\u201d Yakobo Awaoa Lea Na Raheli Baada ya Yakobo kukaa kwa Labani mwezi mzima,"
  },
  {
    "verseNumber": "GEN 29:15",
    "verseText": "Labani akamwambia, \u201cKwa vile wewe ni jamaa yangu, ndiyo sababu unifanyie kazi bila ujira? Niambie ujira wako utakuwa nini.\u201d"
  },
  {
    "verseNumber": "GEN 29:16",
    "verseText": "Labani alikuwa na binti wawili, binti mkubwa aliitwa Lea na binti mdogo aliitwa Raheli."
  },
  {
    "verseNumber": "GEN 29:17",
    "verseText": "Lea alikuwa na macho dhaifu, lakini Raheli alikuwa na umbo la kupendeza na mzuri wa sura."
  },
  {
    "verseNumber": "GEN 29:18",
    "verseText": "Yakobo akampenda Raheli, akamwambia Labani, \u201cNitakutumikia kwa miaka saba kwa ajili ya kumpata Raheli binti yako mdogo.\u201d"
  },
  {
    "verseNumber": "GEN 29:19",
    "verseText": "Labani akasema, \u201cNi bora zaidi nikupe Raheli kuliko kumpa mtu mwingine yeyote. Kaa pamoja na mimi hapa.\u201d"
  },
  {
    "verseNumber": "GEN 29:20",
    "verseText": "Kwa hiyo Yakobo akatumika miaka saba ili kumpata Raheli, lakini ilionekana kwake kama siku chache tu kwa sababu ya upendo wake kwa Raheli."
  },
  {
    "verseNumber": "GEN 29:21",
    "verseText": "Ndipo Yakobo akamwambia Labani, \u201cNipe mke wangu. Muda wangu umekamilika, nami nataka nikutane naye kimwili.\u201d"
  },
  {
    "verseNumber": "GEN 29:22",
    "verseText": "Basi Labani akaalika watu wote wa mahali pale na akafanya karamu."
  },
  {
    "verseNumber": "GEN 29:23",
    "verseText": "Lakini ilipofika jioni, akamchukua Lea binti yake akampa Yakobo, naye Yakobo akakutana naye kimwili."
  },
  {
    "verseNumber": "GEN 29:24",
    "verseText": "Naye Labani akamtoa Zilpa, mtumishi wake wa kike, kuwa mtumishi wa Lea, binti yake."
  },
  {
    "verseNumber": "GEN 29:25",
    "verseText": "Kesho yake asubuhi, Yakobo akagundua kuwa amepewa Lea! Basi Yakobo akamwambia Labani, \u201cNi jambo gani hili ulilonitendea? Nilikutumikia kwa ajili ya Raheli, sivyo? Kwa nini umenidanganya?\u201d"
  },
  {
    "verseNumber": "GEN 29:26",
    "verseText": "Labani akajibu, \u201cSi desturi yetu kumwoza binti mdogo kabla ya kumwoza binti mkubwa."
  },
  {
    "verseNumber": "GEN 29:27",
    "verseText": "Maliza juma la arusi ya binti huyu, kisha pia nitakupa huyu binti mdogo, kwa kutumika miaka mingine saba.\u201d"
  },
  {
    "verseNumber": "GEN 29:28",
    "verseText": "Naye Yakobo akafanya hivyo. Akamaliza juma na Lea, kisha Labani akampa Raheli binti yake kuwa mke wake."
  },
  {
    "verseNumber": "GEN 29:29",
    "verseText": "Labani akamtoa Bilha mtumishi wake wa kike kwa Raheli ili kuwa mtumishi wake."
  },
  {
    "verseNumber": "GEN 29:30",
    "verseText": "Pia Yakobo akakutana na Raheli kimwili, naye akampenda Raheli zaidi kuliko Lea. Yakobo akamtumikia Labani kwa miaka mingine saba."
  },
  {
    "verseNumber": "GEN 29:31",
    "verseText": "BWANA alipoona kwamba Lea hapendwi, akampa watoto, lakini Raheli alikuwa tasa."
  },
  {
    "verseNumber": "GEN 29:32",
    "verseText": "Lea akapata mimba akazaa mwana. Akamwita Reubeni, kwa maana alisema, \u201cNi kwa sababu BWANA ameona huzuni yangu. Hakika mume wangu sasa atanipenda.\u201d"
  },
  {
    "verseNumber": "GEN 29:33",
    "verseText": "Akapata tena mimba, naye alipozaa mwana, akasema, \u201cKwa sababu BWANA alisikia kwamba sipendwi, amenipa tena huyu mwana.\u201d Kwa hiyo akamwita Simeoni."
  },
  {
    "verseNumber": "GEN 29:34",
    "verseText": "Akapata tena mimba, naye alipozaa mwana, akasema, \u201cSasa afadhali mume wangu ataambatana na mimi, kwa sababu nimemzalia wana watatu.\u201d Kwa hiyo akamwita Lawi."
  },
  {
    "verseNumber": "GEN 29:35",
    "verseText": "Akapata tena mimba, naye alipozaa mwana, akasema, \u201cWakati huu nitamsifu BWANA.\u201d Kwa hiyo akamwita Yuda. Kisha akaacha kuzaa watoto."
  },
  {
    "verseNumber": "GEN 30:1",
    "verseText": "Raheli alipoona hamzalii Yakobo watoto, akamwonea ndugu yake wivu. Hivyo akamwambia Yakobo, \u201cNipe watoto, la sivyo nitakufa!\u201d"
  },
  {
    "verseNumber": "GEN 30:2",
    "verseText": "Yakobo akamkasirikia, akamwambia, \u201cJe, mimi ni badala ya Mungu, ambaye amekuzuia usizae watoto?\u201d"
  },
  {
    "verseNumber": "GEN 30:3",
    "verseText": "Ndipo Raheli akamwambia, \u201cHapa yupo Bilha, mtumishi wangu wa kike. Kutana naye kimwili ili aweze kunizalia watoto na kwa kupitia yeye mimi pia niweze kuwa na uzao.\u201d"
  },
  {
    "verseNumber": "GEN 30:4",
    "verseText": "Hivyo Raheli akampa Yakobo Bilha awe mke wake. Yakobo akakutana naye kimwili,"
  },
  {
    "verseNumber": "GEN 30:5",
    "verseText": "Bilha akapata mimba, naye akamzalia Yakobo mwana."
  },
  {
    "verseNumber": "GEN 30:6",
    "verseText": "Ndipo Raheli akasema, \u201cMungu amenipa haki yangu, amesikiliza maombi yangu na kunipa mwana.\u201d Kwa sababu hiyo akamwita Dani."
  },
  {
    "verseNumber": "GEN 30:7",
    "verseText": "Bilha mtumishi wa kike wa Raheli akapata mimba tena, akamzalia Yakobo mwana wa pili."
  },
  {
    "verseNumber": "GEN 30:8",
    "verseText": "Ndipo Raheli akasema, \u201cNilikuwa na mashindano makubwa na ndugu yangu, nami nimeshinda.\u201d Kwa hiyo akamwita Naftali."
  },
  {
    "verseNumber": "GEN 30:9",
    "verseText": "Lea alipoona kuwa amekoma kuzaa watoto, alimchukua mtumishi wake wa kike Zilpa, naye akampa Yakobo awe mke wake."
  },
  {
    "verseNumber": "GEN 30:10",
    "verseText": "Mtumishi wa Lea yaani Zilpa, akamzalia Yakobo mwana."
  },
  {
    "verseNumber": "GEN 30:11",
    "verseText": "Ndipo Lea akasema, \u201cHii ni bahati nzuri aje!\u201d Kwa hiyo akamwita Gadi."
  },
  {
    "verseNumber": "GEN 30:12",
    "verseText": "Mtumishi wa kike wa Lea akamzalia Yakobo mwana wa pili."
  },
  {
    "verseNumber": "GEN 30:13",
    "verseText": "Ndipo Lea aliposema, \u201cJinsi gani nilivyo na furaha! Wanawake wataniita furaha.\u201d Kwa hiyo akamwita Asheri."
  },
  {
    "verseNumber": "GEN 30:14",
    "verseText": "Wakati wa kuvuna ngano, Reubeni akaenda shambani akakuta tunguja, ambazo alizileta kwa Lea mama yake. Raheli akamwambia Lea, \u201cTafadhali nakuomba unipe baadhi ya tunguja za mwanao.\u201d"
  },
  {
    "verseNumber": "GEN 30:15",
    "verseText": "Lakini Lea akamwambia, \u201cHaikukutosha kumtwaa mume wangu? Je, utachukua na tunguja za mwanangu pia?\u201d Raheli akasema, \u201cVema sana! Yakobo atakutana nawe kimwili leo usiku, kwa malipo ya tunguja za mwanao.\u201d"
  },
  {
    "verseNumber": "GEN 30:16",
    "verseText": "Kwa hiyo Yakobo alipokuja kutoka shambani jioni ile, Lea akaenda kumlaki, akamwambia, \u201cLazima ukutane nami kimwili. Nimekukodisha kwa tunguja za mwanangu.\u201d Kwa hiyo akakutana naye kimwili usiku ule."
  },
  {
    "verseNumber": "GEN 30:17",
    "verseText": "Mungu akamsikiliza Lea, naye akapata mimba akamzalia Yakobo mwana wa tano."
  },
  {
    "verseNumber": "GEN 30:18",
    "verseText": "Ndipo Lea akasema, \u201cMungu amenizawadia kwa kumpa mume wangu mtumishi wangu wa kike.\u201d Kwa hiyo akamwita Isakari."
  },
  {
    "verseNumber": "GEN 30:19",
    "verseText": "Lea akapata mimba tena akamzalia Yakobo mwana wa sita."
  },
  {
    "verseNumber": "GEN 30:20",
    "verseText": "Ndipo Lea aliposema, \u201cMungu amenizawadia kwa zawadi ya thamani sana. Wakati huu mume wangu ataniheshimu kwa sababu nimemzalia wana sita.\u201d Kwa hiyo akamwita Zabuloni."
  },
  {
    "verseNumber": "GEN 30:21",
    "verseText": "Baadaye akamzaa mtoto wa kike akamwita Dina."
  },
  {
    "verseNumber": "GEN 30:22",
    "verseText": "Ndipo Mungu akamkumbuka Raheli, akasikia maombi yake na akafungua tumbo lake."
  },
  {
    "verseNumber": "GEN 30:23",
    "verseText": "Akapata mimba na akamzaa mwana na kusema, \u201cMungu ameniondolea aibu yangu.\u201d"
  },
  {
    "verseNumber": "GEN 30:24",
    "verseText": "Akamwita Yosefu na kusema, \u201cBWANA na anipe mwana mwingine.\u201d"
  },
  {
    "verseNumber": "GEN 30:25",
    "verseText": "Baada ya Raheli kumzaa Yosefu, Yakobo akamwambia Labani, \u201cNipe ruhusa nirudi katika nchi yangu."
  },
  {
    "verseNumber": "GEN 30:26",
    "verseText": "Nipe wake zangu na watoto, ambao nimetumika kuwapata, nami niende zangu. Unajua ni kazi kiasi gani ambayo nimekufanyia.\u201d"
  },
  {
    "verseNumber": "GEN 30:27",
    "verseText": "Lakini Labani akamwambia, \u201cIkiwa nimepata kibali machoni pako, tafadhali ukae. Nimegundua kwa njia ya uaguzi kwamba BWANA amenibariki kwa sababu yako.\u201d"
  },
  {
    "verseNumber": "GEN 30:28",
    "verseText": "Akaongeza kumwambia, \u201cTaja ujira wako nami nitakulipa.\u201d"
  },
  {
    "verseNumber": "GEN 30:29",
    "verseText": "Yakobo akamwambia, \u201cUnajua jinsi ambavyo nimekutumikia na jinsi ambavyo wanyama wako walivyolishwa vizuri chini ya uangalizi wangu."
  },
  {
    "verseNumber": "GEN 30:30",
    "verseText": "Kidogo ulichokuwa nacho kabla sijaja kimeongezeka sana, naye BWANA amekubariki popote nilipokuwa. Lakini sasa, ni lini nitashughulikia mambo ya nyumba yangu mwenyewe?\u201d"
  },
  {
    "verseNumber": "GEN 30:31",
    "verseText": "Labani akamuuliza, \u201cNikupe nini?\u201d Yakobo akamjibu, \u201cUsinipe chochote lakini kama utanifanyia jambo hili moja, nitaendelea kuchunga na kuyaangalia makundi yako."
  },
  {
    "verseNumber": "GEN 30:32",
    "verseText": "Niruhusu nipite katika makundi yako yote leo niondoe humo kila kondoo mwenye mabakabaka au madoadoa, kila mwana-kondoo mweusi na kila mbuzi mwenye madoadoa au mabakabaka. Hawa watakuwa ujira wangu."
  },
  {
    "verseNumber": "GEN 30:33",
    "verseText": "Uadilifu wangu utanishuhudia siku zijazo, kila utakapochunguza ujira ambao umenilipa mimi. Mbuzi yeyote wangu ambaye hana mabakabaka wala madoadoa, au mwana-kondoo ambaye si mweusi, atahesabika ameibwa.\u201d"
  },
  {
    "verseNumber": "GEN 30:34",
    "verseText": "Labani akasema, \u201cNinakubali na iwe kama ulivyosema.\u201d"
  },
  {
    "verseNumber": "GEN 30:35",
    "verseText": "Siku ile ile Yakobo akawaondoa beberu wote waliokuwa na mistari au madoadoa na mbuzi wake wote waliokuwa na mistari au madoadoa (wote waliokuwa na alama nyeupe juu yao) na wana-kondoo weusi wote, akawaweka chini ya uangalizi wa wanawe."
  },
  {
    "verseNumber": "GEN 30:36",
    "verseText": "Kisha Labani akamwacha Yakobo kwa mwendo wa safari ya siku tatu kati yake na Yakobo, wakati Yakobo akiendelea kuchunga lile kundi la Labani lililobaki."
  },
  {
    "verseNumber": "GEN 30:37",
    "verseText": "Hata hivyo, Yakobo, akachukua fito mbichi zilizokatwa wakati huo huo za miti ya mlubna, mlozi na mwaramoni akazibambua ili mistari myeupe ionekane katika fito hizo."
  },
  {
    "verseNumber": "GEN 30:38",
    "verseText": "Kisha akaweka fito alizozibambua kwenye mabirika yote ya kunyweshea mifugo, ili ziwe mbele ya makundi walipokuja kunywa maji. Wanyama walipokuja kunywa maji, hali wakiwa wanahitaji mbegu,"
  },
  {
    "verseNumber": "GEN 30:39",
    "verseText": "wakapandwa hizo fito zikiwa mbele yao. Wanyama waliopata mimba mbele ya hizo fito walizaa wanyama wenye mistari, madoadoa na mabakabaka."
  },
  {
    "verseNumber": "GEN 30:40",
    "verseText": "Yakobo akawatenga wadogo wa kundi peke yao, lakini akazielekeza nyuso za hao waliobaki kwenye wale wenye mistari na weusi waliokuwa mali ya Labani. Hivyo akatenga makundi yake mwenyewe, na wala hakuwachanganya na wanyama wa Labani."
  },
  {
    "verseNumber": "GEN 30:41",
    "verseText": "Kila mara wanyama wenye nguvu walipohitaji mbegu, Yakobo aliweka zile fito kwenye mabirika mbele ya hao wanyama, ili wapandwe karibu na hizo fito,"
  },
  {
    "verseNumber": "GEN 30:42",
    "verseText": "lakini ikiwa wanyama walikuwa wadhaifu hakuziweka hizo fito. Hivyo wanyama wadhaifu wakawa wa Labani, na wanyama wenye nguvu wakawa wa Yakobo."
  },
  {
    "verseNumber": "GEN 30:43",
    "verseText": "Kwa njia hii Yakobo akastawi sana, tena akawa na makundi makubwa, watumishi wa kike na wa kiume na ngamia na punda."
  },
  {
    "verseNumber": "GEN 31:1",
    "verseText": "Yakobo akawasikia wana wa Labani wakisema, \u201cYakobo amechukua kila kitu kilichokuwa cha baba yetu naye amepata utajiri huu wote kutokana na vile vilivyokuwa mali ya baba yetu.\u201d"
  },
  {
    "verseNumber": "GEN 31:2",
    "verseText": "Yakobo akatambua kwamba moyo wa Labani kwake haukuwa kama ulivyokuwa mwanzo."
  },
  {
    "verseNumber": "GEN 31:3",
    "verseText": "Ndipo BWANA akamwambia Yakobo, \u201cRudi katika nchi ya baba zako na kwa watu wako, nami nitakuwa pamoja nawe.\u201d"
  },
  {
    "verseNumber": "GEN 31:4",
    "verseText": "Hivyo Yakobo akatuma ujumbe kwa Raheli na Lea waje machungani yalikokuwa makundi yake."
  },
  {
    "verseNumber": "GEN 31:5",
    "verseText": "Akawaambia, \u201cNaona moyo wa baba yenu kwangu sivyo kama ulivyokuwa mwanzoni, lakini Mungu wa baba yangu amekuwa pamoja nami."
  },
  {
    "verseNumber": "GEN 31:6",
    "verseText": "Mnajua kwamba nimemtumikia baba yenu kwa nguvu zangu zote,"
  },
  {
    "verseNumber": "GEN 31:7",
    "verseText": "hata hivyo baba yenu amenidanganya kwa kubadilisha ujira wangu mara kumi. Hata hivyo, Mungu hakumruhusu kunidhuru."
  },
  {
    "verseNumber": "GEN 31:8",
    "verseText": "Kama alisema, \u2018Wenye madoadoa watakuwa ujira wako,\u2019 basi makundi yote yalizaa wenye madoadoa, kama alisema, \u2018Wenye mistari watakuwa ujira wako,\u2019 basi makundi yote yalizaa wenye mistari."
  },
  {
    "verseNumber": "GEN 31:9",
    "verseText": "Hivyo Mungu amechukua mifugo ya baba yenu na amenipa mimi."
  },
  {
    "verseNumber": "GEN 31:10",
    "verseText": "\u201cWakati fulani majira ya kuzaliana niliota ndoto ambayo niliinua macho na kuona kwamba wale mabeberu waliokuwa wakipanda kundi walikuwa wa mistari, madoadoa na mabakabaka."
  },
  {
    "verseNumber": "GEN 31:11",
    "verseText": "Malaika wa Mungu akaniambia katika ndoto, \u2018Yakobo.\u2019 Nikamjibu, \u2018Mimi hapa.\u2019"
  },
  {
    "verseNumber": "GEN 31:12",
    "verseText": "Akasema, \u2018Inua macho yako uone wale mabeberu wote wanaopanda kundi wana mistari, madoadoa au mabakabaka, kwa maana nimeona yale yote ambayo Labani amekuwa akikutendea."
  },
  {
    "verseNumber": "GEN 31:13",
    "verseText": "Mimi ndiye Mungu wa Betheli, ulikomiminia ile nguzo mafuta na pale mahali uliponiwekea nadhiri. Sasa ondoka katika nchi hii mara moja urudi katika nchi uliyozaliwa.\u2019 \u201d"
  },
  {
    "verseNumber": "GEN 31:14",
    "verseText": "Ndipo Raheli na Lea wakajibu, \u201cJe bado tu tunalo fungu lolote katika urithi wa nyumba ya baba yetu?"
  },
  {
    "verseNumber": "GEN 31:15",
    "verseText": "Je, yeye hatuhesabu sisi kama wageni? Sio kwamba ametuuza tu, bali ametumia hata na vile vilivyolipwa kwa ajili yetu."
  },
  {
    "verseNumber": "GEN 31:16",
    "verseText": "Hakika utajiri wote ambao Mungu ameuchukua kutoka kwa baba yetu ni mali yetu na watoto wetu. Hivyo fanya lolote lile Mungu alilokuambia.\u201d"
  },
  {
    "verseNumber": "GEN 31:17",
    "verseText": "Ndipo Yakobo akawapandisha watoto wake na wake zake juu ya ngamia,"
  },
  {
    "verseNumber": "GEN 31:18",
    "verseText": "naye akawaswaga wanyama wote mbele yake pamoja na vitu vyote alivyokuwa amechuma huko Padan-Aramu kwenda kwa baba yake Isaki katika nchi ya Kanaani."
  },
  {
    "verseNumber": "GEN 31:19",
    "verseText": "Labani alipokuwa amekwenda kukata kondoo wake manyoya, Raheli aliiba miungu ya nyumba ya baba yake."
  },
  {
    "verseNumber": "GEN 31:20",
    "verseText": "Zaidi ya hayo, Yakobo alimdanganya Labani Mwaramu kwa kutokumwambia kwamba anakimbia."
  },
  {
    "verseNumber": "GEN 31:21",
    "verseText": "Hivyo akakimbia pamoja na vitu vyote alivyokuwa navyo na kuvuka Mto Frati akaelekea nchi ya vilima katika Gileadi."
  },
  {
    "verseNumber": "GEN 31:22",
    "verseText": "Siku ya tatu Labani akaambiwa kwamba Yakobo amekimbia."
  },
  {
    "verseNumber": "GEN 31:23",
    "verseText": "Akiwachukua jamaa zake, akamfuatia Yakobo kwa siku saba na kumkuta kwenye nchi ya vilima katika Gileadi."
  },
  {
    "verseNumber": "GEN 31:24",
    "verseText": "Ndipo Mungu akamjia Labani Mwaramu katika ndoto usiku na kumwambia, \u201cJihadhari usiseme neno lolote kwa Yakobo, liwe zuri au baya.\u201d"
  },
  {
    "verseNumber": "GEN 31:25",
    "verseText": "Yakobo alikuwa amepiga hema lake katika nchi ya vilima katika Gileadi wakati Labani alipomkuta, Labani na jamaa yake wakapiga kambi huko pia."
  },
  {
    "verseNumber": "GEN 31:26",
    "verseText": "Ndipo Labani akamwambia Yakobo, \u201cUmefanya nini? Umenidanganya na umewachukua binti zangu kama mateka katika vita."
  },
  {
    "verseNumber": "GEN 31:27",
    "verseText": "Kwa nini ulikimbia kwa siri na kunidanganya? Kwa nini hukuniambia ili nikuage kwa furaha na nyimbo za matari na vinubi?"
  },
  {
    "verseNumber": "GEN 31:28",
    "verseText": "Hata hukuniruhusu niwabusu wajukuu zangu na kuwaaga binti zangu. Umefanya kitu cha kipumbavu."
  },
  {
    "verseNumber": "GEN 31:29",
    "verseText": "Nina uwezo wa kukudhuru, lakini usiku uliopita Mungu wa baba yako alisema nami, akaniambia, \u2018Jihadhari, usiseme neno lolote kwa Yakobo liwe zuri au baya.\u2019"
  },
  {
    "verseNumber": "GEN 31:30",
    "verseText": "Sasa umeondoka kwa sababu umetamani kurudi nyumbani kwa baba yako. Lakini kwa nini umeiba miungu yangu?\u201d"
  },
  {
    "verseNumber": "GEN 31:31",
    "verseText": "Yakobo akamjibu Labani, \u201cNiliogopa, kwa sababu nilifikiri ungeweza kuninyang\u02bcanya binti zako kwa nguvu."
  },
  {
    "verseNumber": "GEN 31:32",
    "verseText": "Lakini kama ukimkuta yeyote aliye na miungu yako, hataishi. Mbele ya jamaa yetu, angalia mwenyewe uone kama kuna chochote chako hapa nilicho nacho, kama kipo, kichukue.\u201d Basi Yakobo hakujua kwamba Raheli alikuwa ameiba hiyo miungu."
  },
  {
    "verseNumber": "GEN 31:33",
    "verseText": "Kwa hiyo Labani akaingia ndani ya hema la Yakobo na ndani ya hema la Lea na ndani ya hema la watumishi wawili wa kike, lakini hakukuta chochote. Baadaye alipotoka katika hema la Lea, akaingia hema la Raheli."
  },
  {
    "verseNumber": "GEN 31:34",
    "verseText": "Basi Raheli ndiye alikuwa amechukua ile miungu ya nyumbani kwao na kuiweka katika matandiko ya ngamia na kukalia. Labani akatafuta kila mahali kwenye hema lakini hakupata chochote."
  },
  {
    "verseNumber": "GEN 31:35",
    "verseText": "Raheli akamwambia baba yake, \u201cUsikasirike, bwana wangu kwa kuwa siwezi kusimama ukiwepo, niko katika hedhi.\u201d Labani akatafuta lakini hakuweza kuipata miungu ya nyumbani kwake."
  },
  {
    "verseNumber": "GEN 31:36",
    "verseText": "Yakobo akakasirika na kumshutumu Labani, akisema, \u201cUhalifu wangu ni nini?\u201d Akamuuliza Labani, \u201cNi dhambi gani niliyofanya hata unaniwinda?"
  },
  {
    "verseNumber": "GEN 31:37",
    "verseText": "Sasa kwa kuwa umepekua vitu vyangu vyote umepata nini kilicho cha nyumbani mwako? Kiweke hapa mbele ya jamaa yako na yangu, nao waamue kati yetu sisi wawili."
  },
  {
    "verseNumber": "GEN 31:38",
    "verseText": "\u201cMpaka sasa nimekuwa pamoja nawe miaka ishirini. Kondoo wako na mbuzi wako hawajaharibu mimba, wala sijala kondoo dume kutoka makundi yako."
  },
  {
    "verseNumber": "GEN 31:39",
    "verseText": "Sikukuletea mfugo aliyeraruliwa na wanyama pori, nilibeba hasara mimi mwenyewe. Tena ulinidai malipo kwa chochote kilichoibwa mchana au usiku."
  },
  {
    "verseNumber": "GEN 31:40",
    "verseText": "Hii ndiyo iliyokuwa hali yangu: Niliumia kwa joto la mchana na baridi usiku, pia usingizi ulinipa."
  },
  {
    "verseNumber": "GEN 31:41",
    "verseText": "Ilikuwa hivi kwa miaka ile ishirini niliyokuwa nyumbani kwako. Nilikutumikia miaka ile kumi na minne kwa ajili ya binti zako wawili, miaka sita kwa ajili ya makundi yako, nawe ulibadilisha ujira wangu mara kumi."
  },
  {
    "verseNumber": "GEN 31:42",
    "verseText": "Kama Mungu wa baba yangu, Mungu wa Abrahamu na Hofu ya Isaki, hakuwa pamoja nami, hakika ungenifukuza mikono mitupu. Lakini Mungu ameona taabu yangu na kazi ngumu ya mikono yangu, naye usiku uliopita amekukemea.\u201d"
  },
  {
    "verseNumber": "GEN 31:43",
    "verseText": "Labani akamjibu Yakobo, \u201cWanawake hawa ni binti zangu, watoto hawa ni watoto wangu na makundi haya ni makundi yangu. Vyote unavyoviona ni vyangu. Lakini hata hivyo ninaweza kufanya nini kuhusu hawa binti zangu, au kuhusu watoto waliowazaa?"
  },
  {
    "verseNumber": "GEN 31:44",
    "verseText": "Njoo sasa na tufanye agano, wewe na mimi, na liwe kama shahidi kati yetu.\u201d"
  },
  {
    "verseNumber": "GEN 31:45",
    "verseText": "Hivyo Yakobo akachukua jiwe, akalisimamisha kama nguzo."
  },
  {
    "verseNumber": "GEN 31:46",
    "verseText": "Akawaambia jamaa yake, \u201cKusanyeni mawe.\u201d Hivyo wakachukua mawe na kuyakusanya yakawa lundo, wakala chakula hapo karibu na hilo lundo."
  },
  {
    "verseNumber": "GEN 31:47",
    "verseText": "Labani akaliita Yegar-Sahadutha na Yakobo akaliita Galeedi."
  },
  {
    "verseNumber": "GEN 31:48",
    "verseText": "Labani akasema, \u201cLundo hili ni shahidi kati yako na mimi leo.\u201d Ndiyo maana likaitwa Galeedi."
  },
  {
    "verseNumber": "GEN 31:49",
    "verseText": "Pia liliitwa Mispa, kwa sababu alisema, \u201cBWANA na aweke ulinzi kati yako na mimi wakati kila mmoja akiwa mbali na mwingine."
  },
  {
    "verseNumber": "GEN 31:50",
    "verseText": "Kama ukiwatenda mabaya binti zangu au ukioa wake wengine zaidi ya binti zangu, hata ingawa hakuna hata mmoja aliye pamoja nasi, kumbuka kwamba Mungu ni shahidi kati yako na mimi.\u201d"
  },
  {
    "verseNumber": "GEN 31:51",
    "verseText": "Pia Labani akamwambia Yakobo, \u201cHili ndilo lundo, na hii ndiyo nguzo niliyoisimamisha kati yako na mimi."
  },
  {
    "verseNumber": "GEN 31:52",
    "verseText": "Lundo hili ni shahidi na nguzo hii ni shahidi, kwamba sitavuka lundo hili kuja upande wako kukudhuru, nawe kwamba hutavuka lundo hili na nguzo hii kuja upande wangu kunidhuru."
  },
  {
    "verseNumber": "GEN 31:53",
    "verseText": "Mungu wa Abrahamu na Mungu wa Nahori, Mungu wa baba zao, aamue kati yetu.\u201d Hivyo Yakobo akaapa kwa jina la Hofu ya baba yake Isaki."
  },
  {
    "verseNumber": "GEN 31:54",
    "verseText": "Yakobo akatoa dhabihu juu ya kilima na akawaalika jamaa zake kula chakula. Baada ya kula, wakalala huko."
  },
  {
    "verseNumber": "GEN 31:55",
    "verseText": "Kesho yake asubuhi na mapema, Labani akawabusu wajukuu zake, binti zake na kuwabariki. Kisha akaondoka, akarudi nyumbani."
  },
  {
    "verseNumber": "GEN 32:1",
    "verseText": "Yakobo pia akaondoka akaenda zake, nao malaika wa Mungu wakakutana naye."
  },
  {
    "verseNumber": "GEN 32:2",
    "verseText": "Yakobo alipowaona, akasema, \u201cHii ni kambi ya Mungu!\u201d Kwa hiyo akapaita mahali pale Mahanaimu."
  },
  {
    "verseNumber": "GEN 32:3",
    "verseText": "Yakobo akatuma wajumbe kumtangulia kwa Esau ndugu yake huko Seiri, katika nchi ya Edomu."
  },
  {
    "verseNumber": "GEN 32:4",
    "verseText": "Akawaagiza akisema: \u201cHili ndilo mtakalomwambia bwana wangu Esau: \u2018Mtumishi wako Yakobo anasema, nimekuwa nikiishi pamoja na Labani na nimekuwako huko mpaka sasa."
  },
  {
    "verseNumber": "GEN 32:5",
    "verseText": "Ninao ng\u02bcombe na punda, kondoo na mbuzi, watumishi wa kiume na wa kike. Sasa ninatuma ujumbe huu kwa bwana wangu, ili nipate kibali machoni pako.\u2019 \u201d"
  },
  {
    "verseNumber": "GEN 32:6",
    "verseText": "Wajumbe waliporudi kwa Yakobo, wakamwambia, \u201cTulikwenda kuonana na ndugu yako Esau, naye sasa anakuja kukulaki akifuatana na wanaume 400.\u201d"
  },
  {
    "verseNumber": "GEN 32:7",
    "verseText": "Kwa hofu kuu na huzuni, Yakobo akagawanya watu aliokuwa nao katika makundi mawili, pia akagawanya makundi ya kondoo na mbuzi, na vilevile ng\u02bcombe na ngamia."
  },
  {
    "verseNumber": "GEN 32:8",
    "verseText": "Yakobo alifikiri, \u201cKama Esau akija na kushambulia kundi moja, kundi lililobaki litaweza likanusurika.\u201d"
  },
  {
    "verseNumber": "GEN 32:9",
    "verseText": "Ndipo Yakobo akaomba, \u201cEe Mungu wa baba yangu Abrahamu, Mungu wa baba yangu Isaki, Ee BWANA, ambaye uliniambia, \u2018Rudi katika nchi yako na jamaa yako, nami nitakufanya ustawi,\u2019"
  },
  {
    "verseNumber": "GEN 32:10",
    "verseText": "mimi sistahili fadhili na uaminifu wako wote ulionitendea mimi mtumishi wako. Nilikuwa na fimbo tu mkononi mwangu nilipovuka mto huu wa Yordani, lakini sasa ninayo makundi mawili."
  },
  {
    "verseNumber": "GEN 32:11",
    "verseText": "Nakuomba, uniokoe na mkono wa ndugu yangu Esau, kwa maana ninaogopa kuwa atakuja kunishambulia, pia mama pamoja na watoto wao."
  },
  {
    "verseNumber": "GEN 32:12",
    "verseText": "Lakini umeshasema, \u2018Hakika nitakufanya ustawi na kuufanya uzao wako kuwa mwingi kama mchanga wa baharini ambao hauwezi kuhesabika!\u2019 \u201d"
  },
  {
    "verseNumber": "GEN 32:13",
    "verseText": "Akalala pale usiku ule, miongoni mwa vitu alivyokuwa navyo, akachagua zawadi kwa ajili ya Esau ndugu yake:"
  },
  {
    "verseNumber": "GEN 32:14",
    "verseText": "Mbuzi waume ishirini na mbuzi wake 200, kondoo dume ishirini na kondoo wake 200."
  },
  {
    "verseNumber": "GEN 32:15",
    "verseText": "Ngamia wake thelathini pamoja na ndama zao, ng\u02bcombe wake arobaini na mafahali kumi, punda wake ishirini na punda waume kumi."
  },
  {
    "verseNumber": "GEN 32:16",
    "verseText": "Akaviweka chini ya uangalizi wa watumishi wake, kila kundi peke yake na kuwaambia, \u201cNitangulieni na kuacha nafasi kati ya makundi.\u201d"
  },
  {
    "verseNumber": "GEN 32:17",
    "verseText": "Akamwagiza yule aliyetangulia kuwa, \u201cNdugu yangu Esau atakapokutana nawe na kukuuliza, \u2018Wewe ni wa nani? Unakwenda wapi? Wanyama hawa wote mbele yako ni mali ya nani?\u2019"
  },
  {
    "verseNumber": "GEN 32:18",
    "verseText": "Ndipo utakaposema, \u2018Ni mali ya mtumishi wako Yakobo. Ni zawadi ambazo zimetumwa kwa bwana wangu Esau, naye anakuja nyuma yetu.\u2019 \u201d"
  },
  {
    "verseNumber": "GEN 32:19",
    "verseText": "Akamwagiza pia yule mtumishi wa kundi la pili, la tatu na yale mengine yote yaliyofuata akiwaambia, \u201cMtamwambia Esau maneno hayo hayo mtakapokutana naye."
  },
  {
    "verseNumber": "GEN 32:20",
    "verseText": "Hakikisheni mmesema, \u2018Mtumishi wako Yakobo anakuja nyuma yetu.\u2019 \u201d Kwa kuwa alifikiri, \u201cNitaweza kumtuliza kwa zawadi hizi ninazotanguliza, hatimaye, nitakapomwona, huenda atanikubali.\u201d"
  },
  {
    "verseNumber": "GEN 32:21",
    "verseText": "Kwa hiyo zawadi za Yakobo zilitangulia mbele yake, lakini yeye mwenyewe alilala kambini usiku ule."
  },
  {
    "verseNumber": "GEN 32:22",
    "verseText": "Usiku ule Yakobo akaamka akawachukua wake zake wawili, watumishi wake wawili wa kike na wanawe kumi na mmoja na akavuka kivuko cha Yaboki."
  },
  {
    "verseNumber": "GEN 32:23",
    "verseText": "Baada ya kuwavusha ng\u02bcambo ya kijito, alivusha pia mali zake zote."
  },
  {
    "verseNumber": "GEN 32:24",
    "verseText": "Kwa hiyo Yakobo akaachwa peke yake na mtu mmoja akashikana naye mweleka mpaka mapambazuko."
  },
  {
    "verseNumber": "GEN 32:25",
    "verseText": "Yule mtu alipoona kuwa hawezi kumshinda, aligusa kiungio cha nyonga ya Yakobo kwa hiyo nyonga yake ikateguka wakati alipokuwa akishikana mweleka na yule mtu."
  },
  {
    "verseNumber": "GEN 32:26",
    "verseText": "Ndipo yule mtu akasema, \u201cNiache niende, kwa kuwa ni mapambazuko.\u201d Lakini Yakobo akajibu, \u201cSitakuacha uende usiponibariki.\u201d"
  },
  {
    "verseNumber": "GEN 32:27",
    "verseText": "Yule mtu akamuuliza, \u201cJina lako nani?\u201d Akajibu, \u201cYakobo.\u201d"
  },
  {
    "verseNumber": "GEN 32:28",
    "verseText": "Ndipo yule mtu akasema, \u201cJina lako halitakuwa tena Yakobo, bali Israeli, kwa sababu umeshindana na Mungu na watu pia, nawe umeshinda.\u201d"
  },
  {
    "verseNumber": "GEN 32:29",
    "verseText": "Yakobo akasema, \u201cTafadhali niambie jina lako.\u201d Lakini akajibu, \u201cKwa nini kuniuliza Jina langu?\u201d Ndipo akambariki huko."
  },
  {
    "verseNumber": "GEN 32:30",
    "verseText": "Kwa hiyo Yakobo akapaita mahali pale Penieli, akasema, \u201cNi kwa sababu nimemwona Mungu uso kwa uso na bado maisha yangu yameokoka.\u201d"
  },
  {
    "verseNumber": "GEN 32:31",
    "verseText": "Jua lilikuwa linachomoza Yakobo alipoondoka Penueli, naye alikuwa akichechemea kwa sababu ya nyonga yake."
  },
  {
    "verseNumber": "GEN 32:32",
    "verseText": "Kwa hiyo mpaka leo Waisraeli hawali mshipa ulioungana na kiungio cha nyonga, kwa sababu kiungio cha nyonga ya Yakobo kiliteguliwa karibu na mshipa huo."
  },
  {
    "verseNumber": "GEN 33:1",
    "verseText": "Yakobo akainua macho akamwona Esau akija na watu wake 400, kwa hiyo akawagawanya watoto kati ya Lea, Raheli na wale watumishi wake wawili wa kike."
  },
  {
    "verseNumber": "GEN 33:2",
    "verseText": "Akawaweka wale watumishi wa kike na watoto wao mbele, Lea na watoto wake wakafuata, Raheli na Yosefu wakaja nyuma."
  },
  {
    "verseNumber": "GEN 33:3",
    "verseText": "Yeye mwenyewe akatangulia mbele na kusujudu mara saba alipomkaribia ndugu yake."
  },
  {
    "verseNumber": "GEN 33:4",
    "verseText": "Lakini Esau akamkimbilia Yakobo kumlaki na kumkumbatia, akamwangukia shingoni na kumbusu. Nao wakalia."
  },
  {
    "verseNumber": "GEN 33:5",
    "verseText": "Esau akainua macho akawaona wale wanawake na watoto. Akauliza, \u201cHawa uliofuatana nao ni nani?\u201d Yakobo akamjibu, \u201cNi watoto ambao Mungu amempa mtumishi wako kwa neema.\u201d"
  },
  {
    "verseNumber": "GEN 33:6",
    "verseText": "Kisha wale watumishi wa kike na watoto wao wakakaribia na kusujudu."
  },
  {
    "verseNumber": "GEN 33:7",
    "verseText": "Kisha Lea na watoto wake wakaja na kusujudu. Mwisho wa wote wakaja Yosefu na Raheli, nao pia wakasujudu."
  },
  {
    "verseNumber": "GEN 33:8",
    "verseText": "Esau akauliza, \u201cUna maana gani kuhusu makundi hayo yote niliyokutana nayo?\u201d Akasema, \u201cNi ili kupata kibali machoni pako, bwana wangu.\u201d"
  },
  {
    "verseNumber": "GEN 33:9",
    "verseText": "Lakini Esau akamwambia, \u201cNdugu yangu, tayari nina wingi wa mali. Ulivyo navyo viwe vyako mwenyewe.\u201d"
  },
  {
    "verseNumber": "GEN 33:10",
    "verseText": "Yakobo akasema, \u201cLa hasha! Tafadhali, kama nimepata kibali machoni pako, upokee zawadi hii kutoka kwangu. Kwa maana kuuona uso wako, ni kama kuuona uso wa Mungu, kwa kuwa umenipokea kwa takabali kubwa."
  },
  {
    "verseNumber": "GEN 33:11",
    "verseText": "Tafadhali ukubali zawadi iliyoletwa kwako, kwa kuwa Mungu amenineemesha na ninavyo vyote ninavyohitaji.\u201d Kwa sababu Yakobo alisisitiza, Esau akapokea."
  },
  {
    "verseNumber": "GEN 33:12",
    "verseText": "Ndipo Esau akasema, \u201cNa tuendelee na safari, nitakuwa pamoja nawe.\u201d"
  },
  {
    "verseNumber": "GEN 33:13",
    "verseText": "Lakini Yakobo akamwambia, \u201cBwana wangu unajua kwamba watoto ni wachanga na kwamba ni lazima nitunze hawa kondoo wake na ng\u02bcombe wanaonyonyesha. Wakipelekwa kwa haraka hata kama ni kwa siku moja tu, wanyama wote watakufa."
  },
  {
    "verseNumber": "GEN 33:14",
    "verseText": "Hivyo bwana wangu umtangulie mtumishi wako, wakati mimi nikija polepole kwa mwendo wa makundi yaliyo mbele yangu na mwendo wa watoto, mpaka nifike kwa bwana wangu huko Seiri.\u201d"
  },
  {
    "verseNumber": "GEN 33:15",
    "verseText": "Esau akamwambia, \u201cBasi na niwaache baadhi ya watu wangu pamoja nawe.\u201d Yakobo akauliza, \u201cLakini kwa nini ufanye hivyo, niache tu nipate kibali machoni pa bwana wangu.\u201d"
  },
  {
    "verseNumber": "GEN 33:16",
    "verseText": "Hivyo siku hiyo Esau akashika njia akarudi Seiri."
  },
  {
    "verseNumber": "GEN 33:17",
    "verseText": "Pamoja na hayo, Yakobo akaenda Sukothi, mahali alipojijengea makazi kwa ajili yake na mabanda kwa ajili ya mifugo yake. Hii ndiyo sababu sehemu ile inaitwa Sukothi."
  },
  {
    "verseNumber": "GEN 33:18",
    "verseText": "Baada ya Yakobo kutoka Padan-Aramu, alifika salama katika mji wa Shekemu huko Kanaani na kuweka kambi yake karibu na mji."
  },
  {
    "verseNumber": "GEN 33:19",
    "verseText": "Akanunua kiwanja kutoka kwa wana wa Hamori, baba wa Shekemu, kwa bei ya vipande mia vya fedha, ambapo alipiga hema lake."
  },
  {
    "verseNumber": "GEN 33:20",
    "verseText": "Pale akajenga madhabahu na kupaita El-Elohe-Israeli."
  },
  {
    "verseNumber": "GEN 34:1",
    "verseText": "Basi Dina, binti wa Yakobo aliyezaliwa na Lea, akatoka nje kuwatembelea wanawake wa nchi ile."
  },
  {
    "verseNumber": "GEN 34:2",
    "verseText": "Ikawa Shekemu mwana wa Hamori Mhivi, mtawala wa eneo lile alipomwona, akamchukua na kumnajisi."
  },
  {
    "verseNumber": "GEN 34:3",
    "verseText": "Moyo wake ukavutwa sana kwa Dina binti Yakobo, akampenda huyu msichana na akazungumza naye kwa kumbembeleza."
  },
  {
    "verseNumber": "GEN 34:4",
    "verseText": "Shekemu akamwambia baba yake Hamori, \u201cNipatie msichana huyu awe mke wangu.\u201d"
  },
  {
    "verseNumber": "GEN 34:5",
    "verseText": "Yakobo aliposikia kwamba binti yake Dina amenajisiwa, wanawe walikuwa mashambani wakichunga mifugo yake, kwa hiyo akalinyamazia jambo hilo mpaka waliporudi nyumbani."
  },
  {
    "verseNumber": "GEN 34:6",
    "verseText": "Kisha Hamori baba yake Shekemu akaenda kuzungumza na Yakobo."
  },
  {
    "verseNumber": "GEN 34:7",
    "verseText": "Basi wana wa Yakobo walikuwa wamerudi kutoka mashambani mara tu waliposikia kilichotokea. Walikuwa wamejawa na huzuni na ghadhabu, kwa sababu Shekemu alikuwa amefanya jambo la aibu katika Israeli kwa kukutana kimwili na binti wa Yakobo, kitu ambacho hakingepasa kufanyika."
  },
  {
    "verseNumber": "GEN 34:8",
    "verseText": "Lakini Hamori akawaambia, \u201cMoyo wa mwanangu Shekemu umeelekea kwa binti yenu. Tafadhali mpeni awe mke wake."
  },
  {
    "verseNumber": "GEN 34:9",
    "verseText": "Oaneni na sisi, tupeni binti zenu, nanyi mchukue binti zetu."
  },
  {
    "verseNumber": "GEN 34:10",
    "verseText": "Mwaweza kuishi katikati yetu, nchi ni wazi kwenu. Ishini ndani yake, fanyeni biashara humu na mjipatie mali.\u201d"
  },
  {
    "verseNumber": "GEN 34:11",
    "verseText": "Kisha Shekemu akamwambia baba yake Dina pamoja na ndugu zake, \u201cNa nipate kibali machoni penu, nami nitawapa chochote mtakachosema."
  },
  {
    "verseNumber": "GEN 34:12",
    "verseText": "Niambieni kiasi cha mahari na zawadi nitakayoileta, hata iwe kubwa kiasi gani, nami nitawalipa chochote mtakachodai. Nipeni tu huyu msichana awe mke wangu.\u201d"
  },
  {
    "verseNumber": "GEN 34:13",
    "verseText": "Kwa sababu ndugu yao Dina alikuwa amenajisiwa, wana wa Yakobo wakajibu kwa udanganyifu walipozungumza na Shekemu pamoja na baba yake Hamori."
  },
  {
    "verseNumber": "GEN 34:14",
    "verseText": "Wakawaambia, \u201cHatuwezi kufanya jambo kama hili, hatuwezi kumtoa dada yetu kwa mtu ambaye hakutahiriwa. Hiyo itakuwa aibu kwetu."
  },
  {
    "verseNumber": "GEN 34:15",
    "verseText": "Tutakuruhusu kwa sharti moja tu, kwamba mtakuwa kama sisi kwa kuwatahiri wanaume wenu wote."
  },
  {
    "verseNumber": "GEN 34:16",
    "verseText": "Kisha tutawapa binti zetu na sisi tutawachukua binti zenu. Tutaishi kwenu na tutakuwa watu wamoja nanyi."
  },
  {
    "verseNumber": "GEN 34:17",
    "verseText": "Lakini mkikataa kutahiriwa, tutamchukua ndugu yetu na kuondoka.\u201d"
  },
  {
    "verseNumber": "GEN 34:18",
    "verseText": "Pendekezo lao likawa jema kwa Hamori na Shekemu mwanawe."
  },
  {
    "verseNumber": "GEN 34:19",
    "verseText": "Kijana mdogo, ambaye alikuwa ameheshimiwa kati ya wote walioishi nyumbani mwa baba yake, hakupoteza muda kufanya waliyoyasema, kwa sababu alikuwa amependezwa sana na binti Yakobo."
  },
  {
    "verseNumber": "GEN 34:20",
    "verseText": "Kwa hiyo Hamori na Shekemu mwanawe walikwenda kwenye lango la mji kuzungumza na wenzao wa mjini."
  },
  {
    "verseNumber": "GEN 34:21",
    "verseText": "Wakasema, \u201cHawa watu ni marafiki kwetu, tuwaruhusu waishi katika nchi yetu na kufanya biashara ndani yake, nchi ina nafasi tele kwa ajili yao. Tunaweza kuoa binti zao. Nao wanaweza kuoa binti zetu."
  },
  {
    "verseNumber": "GEN 34:22",
    "verseText": "Lakini watu hao watakuwa tayari kukubali kuishi nasi kama watu wamoja nao kwa sharti kwamba wanaume wetu watahiriwe, kama wao."
  },
  {
    "verseNumber": "GEN 34:23",
    "verseText": "Je, si mifugo yao, mali zao na wanyama wao wengine wote watakuwa wetu? Basi na tuwape kibali, nao wataishi miongoni mwetu.\u201d"
  },
  {
    "verseNumber": "GEN 34:24",
    "verseText": "Wanaume wote waliotoka nje ya lango la mji walikubaliana na Hamori na Shekemu mwanawe na kila mwanaume katika mji ule akatahiriwa."
  },
  {
    "verseNumber": "GEN 34:25",
    "verseText": "Baada ya siku tatu, wakati wote wakiwa wangali katika maumivu, wana wawili wa Yakobo, yaani Simeoni na Lawi, ndugu zake Dina, wakachukua panga zao na kuvamia mji ambao haukutazamia vita, wakaua kila mwanaume."
  },
  {
    "verseNumber": "GEN 34:26",
    "verseText": "Wakawaua Hamori na Shekemu mwanawe kwa upanga kisha wakamchukua Dina kutoka nyumba ya Shekemu na kuondoka."
  },
  {
    "verseNumber": "GEN 34:27",
    "verseText": "Wana wa Yakobo walipita juu ya maiti katika kuteka nyara mji ule ambamo dada yao alikuwa amenajisiwa."
  },
  {
    "verseNumber": "GEN 34:28",
    "verseText": "Wakachukua kondoo na mbuzi, ng\u02bcombe, punda na kila kitu kilichokuwa chao ndani ya mji ule na mashambani."
  },
  {
    "verseNumber": "GEN 34:29",
    "verseText": "Walichukua utajiri wao wote pamoja na wanawake na watoto wao, wakachukua nyara kila kitu ndani ya nyumba zao."
  },
  {
    "verseNumber": "GEN 34:30",
    "verseText": "Kisha Yakobo akawaambia Simeoni na Lawi, \u201cMmeleta taabu kwangu kwa kunifanya ninuke kama uvundo kwa Wakanaani na Waperizi, watu waishio katika nchi hii. Sisi ni wachache, kama wakiunganisha nguvu zao dhidi yangu na kunishambulia, mimi na nyumba yangu tutaangamizwa.\u201d"
  },
  {
    "verseNumber": "GEN 34:31",
    "verseText": "Lakini wakamjibu, \u201cJe, ilikuwa vyema kumtendea dada yetu kama kahaba?\u201d"
  },
  {
    "verseNumber": "GEN 35:1",
    "verseText": "Kisha Mungu akamwambia Yakobo, \u201cPanda uende Betheli ukakae huko na ukamjengee Mungu madhabahu huko, Yeye aliyekutokea ulipokuwa unamkimbia Esau ndugu yako.\u201d"
  },
  {
    "verseNumber": "GEN 35:2",
    "verseText": "Hivyo Yakobo akawaambia watu wa nyumbani mwake pamoja na wote waliokuwa naye, \u201cIondoeni miungu ya kigeni ile iliyoko katikati yenu, jitakaseni na mkabadilishe nguo zenu."
  },
  {
    "verseNumber": "GEN 35:3",
    "verseText": "Kisha njooni, twende Betheli, mahali nitakapomjengea Mungu madhabahu, aliyenijibu katika siku ya shida yangu, ambaye amekuwa pamoja nami popote nilipokwenda.\u201d"
  },
  {
    "verseNumber": "GEN 35:4",
    "verseText": "Kwa hiyo wakampa Yakobo miungu yote ya kigeni waliyokuwa nayo, pamoja na pete zilizokuwa masikioni mwao. Yakobo akavizika chini ya mti wa mwaloni huko Shekemu."
  },
  {
    "verseNumber": "GEN 35:5",
    "verseText": "Kisha wakaondoka, na hofu ya Mungu ikawapata miji yote iliyowazunguka. Kwa hiyo hakuna aliyewafuatia wana wa Yakobo."
  },
  {
    "verseNumber": "GEN 35:6",
    "verseText": "Yakobo na watu wote waliokuwa pamoja naye wakafika Luzu (ndio Betheli), katika nchi ya Kanaani."
  },
  {
    "verseNumber": "GEN 35:7",
    "verseText": "Huko akajenga madhabahu na akapaita mahali pale El-Betheli, kwa sababu mahali pale ndipo Mungu alipojifunua kwake alipokuwa akimkimbia ndugu yake."
  },
  {
    "verseNumber": "GEN 35:8",
    "verseText": "Wakati huu Debora, mlezi wa Rebeka, akafa na akazikwa chini ya mti wa mwaloni ulioko chini ya Betheli. Kwa hiyo pakaitwa Alon-Bakuthi."
  },
  {
    "verseNumber": "GEN 35:9",
    "verseText": "Baada ya Yakobo kurudi kutoka Padan-Aramu, Mungu alimtokea tena na kumbariki."
  },
  {
    "verseNumber": "GEN 35:10",
    "verseText": "Mungu akamwambia, \u201cJina lako ni Yakobo, lakini hutaitwa tena Yakobo, jina lako utakuwa Israeli.\u201d Kwa hiyo akamwita Israeli."
  },
  {
    "verseNumber": "GEN 35:11",
    "verseText": "Mungu akamwambia, \u201cMimi ndimi Mungu Mwenyezi, ukazae na kuongezeka. Taifa na jamii ya mataifa itatoka kwako, nao wafalme watatoka viunoni mwako."
  },
  {
    "verseNumber": "GEN 35:12",
    "verseText": "Nchi niliyowapa Abrahamu na Isaki nakupa wewe pia, nami nitawapa wazao wako baada yako.\u201d"
  },
  {
    "verseNumber": "GEN 35:13",
    "verseText": "Kisha Mungu akapanda juu kutoka kwake mahali pale alipozungumza naye."
  },
  {
    "verseNumber": "GEN 35:14",
    "verseText": "Yakobo akasimamisha nguzo ya jiwe mahali pale Mungu alipozungumza naye, akamimina sadaka ya kinywaji juu yake, pia akamimina mafuta juu yake."
  },
  {
    "verseNumber": "GEN 35:15",
    "verseText": "Yakobo akapaita mahali pale Mungu alipozungumza naye Betheli."
  },
  {
    "verseNumber": "GEN 35:16",
    "verseText": "Kisha wakaondoka Betheli. Walipokuwa umbali fulani kabla ya kufika Efrathi, Raheli akaanza kusikia uchungu na alipata shida kuu."
  },
  {
    "verseNumber": "GEN 35:17",
    "verseText": "Alipokuwa katika shida hii katika kujifungua, mkunga akamwambia, \u201cUsiogope, kwa sababu umempata mwana mwingine.\u201d"
  },
  {
    "verseNumber": "GEN 35:18",
    "verseText": "Hapo alipopumua pumzi yake ya mwisho, kwa maana alikuwa akifa, akamwita mwanawe Benoni. Lakini babaye akamwita Benyamini."
  },
  {
    "verseNumber": "GEN 35:19",
    "verseText": "Kwa hiyo Raheli akafa, akazikwa kando ya njia iendayo Efrathi (ndio Bethlehemu)."
  },
  {
    "verseNumber": "GEN 35:20",
    "verseText": "Juu ya kaburi lake, Yakobo akasimamisha nguzo, ambayo mpaka leo inatambulisha kaburi la Raheli."
  },
  {
    "verseNumber": "GEN 35:21",
    "verseText": "Israeli akaendelea tena na safari yake na kupiga hema mbele mnara wa Ederi."
  },
  {
    "verseNumber": "GEN 35:22",
    "verseText": "Wakati Israeli alipokuwa akiishi katika nchi ile, Reubeni mwanawe alikutana kimwili na suria wa baba yake aitwaye Bilha, naye Israeli akasikia jambo hili. Yakobo alikuwa na wana kumi na wawili:"
  },
  {
    "verseNumber": "GEN 35:23",
    "verseText": "Wana wa Lea walikuwa: Reubeni mzaliwa wa kwanza wa Yakobo, Simeoni, Lawi, Yuda, Isakari na Zabuloni."
  },
  {
    "verseNumber": "GEN 35:24",
    "verseText": "Wana wa Raheli walikuwa: Yosefu na Benyamini."
  },
  {
    "verseNumber": "GEN 35:25",
    "verseText": "Wana waliozaliwa na Bilha mtumishi wa kike wa Raheli walikuwa: Dani na Naftali."
  },
  {
    "verseNumber": "GEN 35:26",
    "verseText": "Wana waliozaliwa na Zilpa mtumishi wa kike wa Lea walikuwa: Gadi na Asheri. Hawa walikuwa wana wa Yakobo, waliozaliwa kwake akiwa Padan-Aramu."
  },
  {
    "verseNumber": "GEN 35:27",
    "verseText": "Yakobo akarudi nyumbani kwa baba yake Isaki huko Mamre, karibu na Kiriath-Arba (yaani Hebroni), ambapo walikuwa wameishi Abrahamu na Isaki."
  },
  {
    "verseNumber": "GEN 35:28",
    "verseText": "Isaki aliishi miaka 180."
  },
  {
    "verseNumber": "GEN 35:29",
    "verseText": "Kisha Isaki akapumua pumzi yake ya mwisho akafa, akakusanywa pamoja na watu wake akiwa mzee wa miaka mingi. Nao wanawe Esau na Yakobo wakamzika."
  },
  {
    "verseNumber": "GEN 36:1",
    "verseText": "Hivi ndivyo vizazi vya Esau (yaani Edomu)."
  },
  {
    "verseNumber": "GEN 36:2",
    "verseText": "Esau akaoa wake kutoka miongoni mwa wanawake wa Kanaani: Ada binti wa Eloni Mhiti, Oholibama binti wa Ana, mjukuu wa kike wa Sibeoni Mhivi,"
  },
  {
    "verseNumber": "GEN 36:3",
    "verseText": "pia akaoa Basemathi binti wa Ishmaeli, dada yake Nebayothi."
  },
  {
    "verseNumber": "GEN 36:4",
    "verseText": "Ada akamzalia Esau Elifazi, Basemathi akamzaa Reueli,"
  },
  {
    "verseNumber": "GEN 36:5",
    "verseText": "Oholibama akamzaa Yeushi, Yalamu na Kora. Hawa ndio wana wa Esau waliozaliwa kwake huko Kanaani."
  },
  {
    "verseNumber": "GEN 36:6",
    "verseText": "Esau akawachukua wake zake, watoto wake wa kiume na wa kike na wote wa nyumbani mwake, mifugo yake pamoja na wanyama wake wengine wote na mali yake yote ambayo alikuwa ameipata akiwa Kanaani, akahamia katika nchi iliyo mbali na Yakobo ndugu yake."
  },
  {
    "verseNumber": "GEN 36:7",
    "verseText": "Mali zao zilikuwa nyingi sana kiasi kwamba haikuwa rahisi wao kuishi pamoja, nchi waliyokuwa wakiishi isingewatosha wote kwa ajili ya mifugo yao."
  },
  {
    "verseNumber": "GEN 36:8",
    "verseText": "Kwa hiyo Esau (ambaye ni Edomu) aliishi katika nchi ya kilima huko Seiri."
  },
  {
    "verseNumber": "GEN 36:9",
    "verseText": "Hawa ndio wazao wa Esau, baba wa Waedomu, katika nchi ya kilima cha Seiri."
  },
  {
    "verseNumber": "GEN 36:10",
    "verseText": "Haya ndiyo majina ya wana wa Esau: Elifazi, mwana wa Esau ambaye mkewe Ada alimzalia; na Reueli, mwana wa Esau ambaye mkewe Basemathi alimzalia."
  },
  {
    "verseNumber": "GEN 36:11",
    "verseText": "Wana wa Elifazi ni: Temani, Omari, Sefo, Gatamu na Kenazi."
  },
  {
    "verseNumber": "GEN 36:12",
    "verseText": "Elifazi mwana wa Esau alikuwa pia na suria aliyeitwa Timna, ambaye alimzalia Amaleki. Hawa ndio waliokuwa wajukuu wa Ada mke wa Esau."
  },
  {
    "verseNumber": "GEN 36:13",
    "verseText": "Wana wa Reueli ni: Nahathi, Zera, Shama na Miza. Hawa ndio waliokuwa wajukuu wa Basemathi mkewe Esau."
  },
  {
    "verseNumber": "GEN 36:14",
    "verseText": "Wana wa Oholibama binti Ana, mkewe Esau, aliyekuwa mjukuu wa Sibeoni, aliomzalia Esau ni: Yeushi, Yalamu na Kora."
  },
  {
    "verseNumber": "GEN 36:15",
    "verseText": "Hawa ndio waliokuwa wakuu miongoni mwa wazao wa Esau: Wakuu wa wana wa Elifazi, mzaliwa wa kwanza wa Esau ni: Temani, Omari, Sefo, Kenazi,"
  },
  {
    "verseNumber": "GEN 36:16",
    "verseText": "Kora, Gatamu na Amaleki. Hawa ndio waliokuwa wakuu waliotoka kwa Elifazi huko Edomu, waliokuwa wajukuu wa kiume wa Ada."
  },
  {
    "verseNumber": "GEN 36:17",
    "verseText": "Wakuu wa wana wa Reueli, mwana wa Esau ni: Nahathi, Zera, Shama na Miza. Hawa ndio wakuu waliotoka kwa Reueli huko Edomu, waliokuwa wajukuu wa kiume wa Basemathi mkewe Esau."
  },
  {
    "verseNumber": "GEN 36:18",
    "verseText": "Wakuu wa wana wa Esau ambao mkewe Oholibama alimzalia ni: Yeushi, Yalamu na Kora. Hawa ndio wakuu waliotoka kwa mke wa Esau, Oholibama binti Ana."
  },
  {
    "verseNumber": "GEN 36:19",
    "verseText": "Hawa ndio waliokuwa wana wa Esau (ndiye Edomu), na hawa ndio waliokuwa wakuu wao."
  },
  {
    "verseNumber": "GEN 36:20",
    "verseText": "Hawa ndio walikuwa wana wa Seiri, Mhori, waliokuwa wakiishi katika nchi ile: Lotani, Shobali, Sibeoni, Ana,"
  },
  {
    "verseNumber": "GEN 36:21",
    "verseText": "Dishoni, Eseri na Dishani. Hawa ndio wana wa Seiri huko Edomu waliokuwa wakuu kwa Wahori."
  },
  {
    "verseNumber": "GEN 36:22",
    "verseText": "Wana wa Lotani walikuwa: Hori na Homamu. Timna alikuwa dada yake Lotani."
  },
  {
    "verseNumber": "GEN 36:23",
    "verseText": "Wana wa Shobali walikuwa: Alvani, Manahathi, Ebali, Shefo na Onamu."
  },
  {
    "verseNumber": "GEN 36:24",
    "verseText": "Wana wa Sibeoni walikuwa: Aiya na Ana. Huyu Ana ndiye aligundua chemchemi ya maji moto jangwani alipokuwa akichunga punda za Sibeoni baba yake."
  },
  {
    "verseNumber": "GEN 36:25",
    "verseText": "Watoto wa Ana walikuwa: Dishoni na Oholibama binti wa Ana."
  },
  {
    "verseNumber": "GEN 36:26",
    "verseText": "Wana wa Dishoni walikuwa: Hemdani, Eshbani, Ithrani na Kerani."
  },
  {
    "verseNumber": "GEN 36:27",
    "verseText": "Wana wa Eseri walikuwa: Bilhani, Zaavani na Akani."
  },
  {
    "verseNumber": "GEN 36:28",
    "verseText": "Wana wa Dishani walikuwa: Usi na Arani."
  },
  {
    "verseNumber": "GEN 36:29",
    "verseText": "Hawa ndio waliokuwa wakuu wa Wahori: Lotani, Shobali, Sibeoni, Ana,"
  },
  {
    "verseNumber": "GEN 36:30",
    "verseText": "Dishoni, Eseri na Dishani. Hawa ndio walikuwa wakuu wa Wahori, kufuatana na makundi yao, katika nchi ya Seiri."
  },
  {
    "verseNumber": "GEN 36:31",
    "verseText": "Wafuatao ni wafalme waliotawala Edomu kabla ya mfalme yeyote wa Israeli kutawala:"
  },
  {
    "verseNumber": "GEN 36:32",
    "verseText": "Bela mwana wa Beori alikuwa mfalme wa Edomu. Mji wake uliitwa Dinhaba."
  },
  {
    "verseNumber": "GEN 36:33",
    "verseText": "Bela alipofariki, Yobabu mwana wa Zera kutoka Bosra akawa mfalme baada yake."
  },
  {
    "verseNumber": "GEN 36:34",
    "verseText": "Yobabu alipofariki, Hushamu kutoka nchi ya Watemani akawa mfalme baada yake."
  },
  {
    "verseNumber": "GEN 36:35",
    "verseText": "Hushamu alipofariki, Hadadi mwana wa Bedadi, aliyeshinda Midiani katika nchi ya Moabu, akawa mfalme baada yake. Mji wake uliitwa Avithi."
  },
  {
    "verseNumber": "GEN 36:36",
    "verseText": "Hadadi alipofariki, Samla kutoka Masreka akawa mfalme baada yake."
  },
  {
    "verseNumber": "GEN 36:37",
    "verseText": "Samla alipofariki, Shauli kutoka Rehobothi ng\u02bcambo ya Mto Frati akawa mfalme baada yake."
  },
  {
    "verseNumber": "GEN 36:38",
    "verseText": "Shauli alipofariki, Baal-Hanani mwana wa Akbori akawa mfalme baada yake."
  },
  {
    "verseNumber": "GEN 36:39",
    "verseText": "Baal-Hanani mwana wa Akbori alipofariki, Hadadi akawa mfalme baada yake. Mji wake uliitwa Pau, na mkewe aliitwa Mehetabeli binti Matredi, binti Me-Zahabu."
  },
  {
    "verseNumber": "GEN 36:40",
    "verseText": "Hawa ndio wakuu waliotokana na Esau, kwa majina, kufuatana na koo zao na nchi zao: Timna, Alva, Yethethi,"
  },
  {
    "verseNumber": "GEN 36:41",
    "verseText": "Oholibama, Ela, Pinoni,"
  },
  {
    "verseNumber": "GEN 36:42",
    "verseText": "Kenazi, Temani, Mibsari,"
  },
  {
    "verseNumber": "GEN 36:43",
    "verseText": "Magdieli na Iramu. Hawa ndio walikuwa wakuu wa Edomu, kufuatana na makazi yao katika nchi waliyoimiliki. Huyu ndiye alikuwa Esau, baba wa Waedomu."
  },
  {
    "verseNumber": "GEN 37:1",
    "verseText": "Yakobo akaishi Kanaani katika nchi ambayo baba yake alikuwa ameishi."
  },
  {
    "verseNumber": "GEN 37:2",
    "verseText": "Zifuatazo ni habari za Yakobo. Yosefu, kijana wa miaka kumi na saba, alikuwa akichunga makundi ya kondoo na mbuzi pamoja na ndugu zake wa mama wengine, yaani wana wa Bilha na wana wa Zilpa wake za baba yake, naye akawa akimletea baba yake taarifa mbaya kuhusu hao ndugu zake."
  },
  {
    "verseNumber": "GEN 37:3",
    "verseText": "Basi, Israeli akampenda Yosefu kuliko yeyote miongoni mwa kaka zake, kwani ni mwanawe wa uzeeni, akamshonea joho lililorembwa vizuri sana."
  },
  {
    "verseNumber": "GEN 37:4",
    "verseText": "Ndugu zake walipoona kwamba baba yao anampenda Yosefu kuliko yeyote mwingine miongoni mwao, walimchukia na hawakusema naye neno lolote jema."
  },
  {
    "verseNumber": "GEN 37:5",
    "verseText": "Yosefu akaota ndoto, naye alipowaeleza ndugu zake, wakamchukia zaidi."
  },
  {
    "verseNumber": "GEN 37:6",
    "verseText": "Akawaambia, \u201cSikilizeni ndoto niliyoota:"
  },
  {
    "verseNumber": "GEN 37:7",
    "verseText": "Tulikuwa tukifunga miganda ya nafaka shambani, ghafula mganda wangu ukasimama wima, wakati miganda yenu ikiuzunguka na kuuinamia.\u201d"
  },
  {
    "verseNumber": "GEN 37:8",
    "verseText": "Ndugu zake wakamwambia, \u201cWewe unakusudia kututawala? Hivi kweli wewe utatutawala sisi?\u201d Wakaongeza kumchukia zaidi kwa sababu ya ndoto yake pamoja na yale aliyowaambia."
  },
  {
    "verseNumber": "GEN 37:9",
    "verseText": "Kisha akaota ndoto nyingine, akawaambia ndugu zake akisema, \u201cSikilizeni, nimeota ndoto nyingine, wakati huu jua, mwezi na nyota kumi na moja zilikuwa zinanisujudia.\u201d"
  },
  {
    "verseNumber": "GEN 37:10",
    "verseText": "Alipomwambia baba yake pamoja na ndugu zake, baba yake akamkemea akisema, \u201cNi ndoto gani hii uliyoota? Hivi kweli mama yako na mimi na ndugu zako tutakuja kukusujudia wewe hadi nchi?\u201d"
  },
  {
    "verseNumber": "GEN 37:11",
    "verseText": "Ndugu zake wakamwonea wivu, lakini baba yake akaliweka jambo hilo moyoni."
  },
  {
    "verseNumber": "GEN 37:12",
    "verseText": "Basi, ndugu zake walikuwa wamekwenda kuchunga makundi ya baba yao karibu na Shekemu,"
  },
  {
    "verseNumber": "GEN 37:13",
    "verseText": "naye Israeli akamwambia Yosefu, \u201cKama ujuavyo, ndugu zako wanachunga makundi huko karibu na Shekemu. Njoo, nitakutuma kwao.\u201d Yosefu akajibu, \u201cVema sana, niko tayari.\u201d"
  },
  {
    "verseNumber": "GEN 37:14",
    "verseText": "Kwa hiyo akamwambia, \u201cNenda uone kama mambo yote ni salama kwa ndugu zako na makundi, kisha uniletee habari.\u201d Ndipo akamtuma Yosefu kutoka Bonde la Hebroni. Yosefu alipofika Shekemu,"
  },
  {
    "verseNumber": "GEN 37:15",
    "verseText": "mtu mmoja akamkuta akizungukazunguka mashambani na akamuuliza, \u201cUnatafuta nini?\u201d"
  },
  {
    "verseNumber": "GEN 37:16",
    "verseText": "Akajibu, \u201cNinawatafuta ndugu zangu. Unaweza kuniambia wanachunga wapi makundi yao?\u201d"
  },
  {
    "verseNumber": "GEN 37:17",
    "verseText": "Yule mtu akajibu, \u201cWamehama hapa. Nilisikia wakisema, \u2018Twende Dothani.\u2019 \u201d Kwa hiyo Yosefu akawafuatilia ndugu zake na kuwakuta karibu na Dothani."
  },
  {
    "verseNumber": "GEN 37:18",
    "verseText": "Ndugu zake walipomwona akiwa mbali, kabla hajawafikia, wakapanga shauri baya la kumuua."
  },
  {
    "verseNumber": "GEN 37:19",
    "verseText": "Wakaambiana, \u201cYule mwota ndoto anakuja!"
  },
  {
    "verseNumber": "GEN 37:20",
    "verseText": "Njooni sasa, tumuue na kumtupa katika shimo mojawapo na tuseme kwamba mnyama mkali amemrarua. Kisha tutaona matokeo ya ndoto zake.\u201d"
  },
  {
    "verseNumber": "GEN 37:21",
    "verseText": "Reubeni aliposikia jambo hili, akajaribu kumwokoa kutoka mikononi mwao akasema, \u201cTusiutoe uhai wake."
  },
  {
    "verseNumber": "GEN 37:22",
    "verseText": "Tusimwage damu yoyote. Mtupeni katika shimo lililoko hapa jangwani, lakini msimguse.\u201d Reubeni alisema hivyo ili amwokoe kutoka mikononi mwao, kisha amrudishe nyumbani kwa baba yake."
  },
  {
    "verseNumber": "GEN 37:23",
    "verseText": "Kwa hiyo Yosefu alipowafikia ndugu zake, walimvua lile joho lake, lile joho lililorembwa vizuri alilokuwa amevaa."
  },
  {
    "verseNumber": "GEN 37:24",
    "verseText": "Kisha wakamchukua wakamtupa katika shimo. Wakati huo shimo lilikuwa tupu, halikuwa na maji ndani yake."
  },
  {
    "verseNumber": "GEN 37:25",
    "verseText": "Walipokaa ili wale chakula chao, wakainua macho wakaona msafara wa Waishmaeli ukija kutoka Gileadi. Ngamia wao walikuwa wamepakizwa mizigo ya vikolezo, uvumba na manemane, nao walikuwa njiani kuvipeleka Misri."
  },
  {
    "verseNumber": "GEN 37:26",
    "verseText": "Yuda akawaambia ndugu zake, \u201cTutafaidi nini ikiwa tutamuua ndugu yetu na kuificha damu yake?"
  },
  {
    "verseNumber": "GEN 37:27",
    "verseText": "Njooni, tumuuze kwa hawa Waishmaeli. Tusimguse, kwa kuwa hata hivyo yeye ni ndugu yetu, nyama yetu na damu yetu wenyewe.\u201d Ndugu zake wakakubali."
  },
  {
    "verseNumber": "GEN 37:28",
    "verseText": "Kwa hiyo wale wafanyabiashara Wamidiani walipofika pale, ndugu zake wakamtoa Yosefu kutoka kwenye lile shimo, na kumuuza kwa shekeli ishirini za fedha kwa wale Waishmaeli, ambao walimpeleka Misri."
  },
  {
    "verseNumber": "GEN 37:29",
    "verseText": "Reubeni aliporudi kutazama kwenye lile shimo na kuona kwamba Yosefu hayupo, alirarua nguo zake."
  },
  {
    "verseNumber": "GEN 37:30",
    "verseText": "Akawarudia ndugu zake na kusema, \u201cKijana hayuko mle! Nielekee wapi sasa?\u201d"
  },
  {
    "verseNumber": "GEN 37:31",
    "verseText": "Kisha wakalichukua lile joho la Yosefu, wakachinja mbuzi na kulichovya katika damu."
  },
  {
    "verseNumber": "GEN 37:32",
    "verseText": "Wakalichukua lile joho lililorembwa vizuri na kulipeleka kwa baba yao na kusema, \u201cTumeliokota hili joho. Uchunguze uone kama ni la mwanao.\u201d"
  },
  {
    "verseNumber": "GEN 37:33",
    "verseText": "Baba yao akalitambua akasema, \u201cHili ni joho la mwanangu! Mnyama mkali amemrarua. Hakika Yosefu ameraruliwa vipande vipande.\u201d"
  },
  {
    "verseNumber": "GEN 37:34",
    "verseText": "Kisha Yakobo akararua nguo zake, akavaa nguo ya gunia na kumwombolezea mwanawe kwa siku nyingi."
  },
  {
    "verseNumber": "GEN 37:35",
    "verseText": "Wanawe wote na binti zake wakaja kumfariji, lakini hakukubali kufarijiwa. Akasema, \u201cHapana, nitamwombolezea mwanangu mpaka nimfikie kaburini.\u201d Kwa hiyo baba yake akaendelea kumlilia."
  },
  {
    "verseNumber": "GEN 37:36",
    "verseText": "Wakati ule ule, Wamidiani wakamuuza Yosefu huko Misri kwa Potifa, mmojawapo wa maafisa wa Farao, aliyekuwa mkuu wa ulinzi."
  },
  {
    "verseNumber": "GEN 38:1",
    "verseText": "Wakati ule, Yuda akawaacha ndugu zake, akaenda kuishi na Hira Mwadulami."
  },
  {
    "verseNumber": "GEN 38:2",
    "verseText": "Huko Yuda akakutana na binti wa Kikanaani aitwaye Shua, akamwoa na akakutana naye kimwili,"
  },
  {
    "verseNumber": "GEN 38:3",
    "verseText": "akapata mimba, akamzaa mwana, ambaye alimwita Eri."
  },
  {
    "verseNumber": "GEN 38:4",
    "verseText": "Akapata mimba tena, akamzaa mwana na kumwita Onani."
  },
  {
    "verseNumber": "GEN 38:5",
    "verseText": "Akamzaa mwana mwingine tena, akamwita Shela. Huyu alimzalia mahali paitwapo Kezibu."
  },
  {
    "verseNumber": "GEN 38:6",
    "verseText": "Yuda akampatia Eri, mzaliwa wake wa kwanza, mke aitwaye Tamari."
  },
  {
    "verseNumber": "GEN 38:7",
    "verseText": "Lakini Eri, mzaliwa wa kwanza wa Yuda, alikuwa mwovu machoni pa BWANA, kwa hiyo BWANA akamuua."
  },
  {
    "verseNumber": "GEN 38:8",
    "verseText": "Kisha Yuda akamwambia Onani, \u201cKutana kimwili na mke wa ndugu yako, na utimize wajibu wako kwake kama mke wa ndugu yako, ili umpatie ndugu yako uzao.\u201d"
  },
  {
    "verseNumber": "GEN 38:9",
    "verseText": "Lakini Onani alijua kwamba uzao haungekuwa wake, kwa hiyo kila alipokutana kimwili na mke wa ndugu yake, alimwaga chini mbegu za kiume ili asimpatie ndugu yake uzao."
  },
  {
    "verseNumber": "GEN 38:10",
    "verseText": "Alichofanya kilikuwa kiovu machoni pa BWANA, hivyo, pia BWANA akamuua Onani."
  },
  {
    "verseNumber": "GEN 38:11",
    "verseText": "Kisha Yuda akamwambia Tamari mkwewe, \u201cIshi kama mjane nyumbani mwa baba yako mpaka mwanangu Shela atakapokua.\u201d Kwa maana alifikiri, \u201cAngeweza kufa pia kama ndugu zake.\u201d Kwa hiyo Tamari alikwenda kuishi nyumbani kwa baba yake."
  },
  {
    "verseNumber": "GEN 38:12",
    "verseText": "Baada ya muda mrefu mke wa Yuda binti wa Shua akafariki. Baada ya msiba, Yuda alikwenda Timna, kwa watu waliokuwa wakikata kondoo wake manyoya, naye alifuatana na rafiki yake Hira Mwadulami."
  },
  {
    "verseNumber": "GEN 38:13",
    "verseText": "Tamari alipoambiwa, \u201cBaba mkwe wako yuko njiani kwenda Timna kukata kondoo wake manyoya,\u201d"
  },
  {
    "verseNumber": "GEN 38:14",
    "verseText": "alivua mavazi yake ya ujane, akajifunika kwa shela ili asifahamike, akaketi kwenye mlango wa Enaimu, ambao upo njiani kuelekea Timna. Akafanya hivyo kwa sababu aliona kwamba, ingawa Shela amekua, lakini alikuwa hajakabidhiwa kwake kuwa mkewe."
  },
  {
    "verseNumber": "GEN 38:15",
    "verseText": "Yuda alipomwona alifikiri ni kahaba, kwa sababu alikuwa amefunika uso wake."
  },
  {
    "verseNumber": "GEN 38:16",
    "verseText": "Pasipo kutambua kwamba alikuwa mkwe wake, akamwendea kando ya njia na kumwambia, \u201cNjoo sasa, nikutane na wewe kimwili.\u201d Yule mkwewe akamuuliza, \u201cUtanipa nini nikikutana nawe kimwili?\u201d"
  },
  {
    "verseNumber": "GEN 38:17",
    "verseText": "Akamwambia, \u201cNitakutumia mwana-mbuzi kutoka kundi langu.\u201d Akamuuliza, \u201cUtanipa kitu chochote kama amana mpaka utakapompeleka?\u201d"
  },
  {
    "verseNumber": "GEN 38:18",
    "verseText": "Akamuuliza, \u201cNikupe amana gani?\u201d Akamjibu, \u201cPete yako na kamba yake pamoja na fimbo iliyo mkononi mwako.\u201d Kwa hiyo akampa vitu hivyo kisha akakutana naye kimwili, naye akapata mimba yake."
  },
  {
    "verseNumber": "GEN 38:19",
    "verseText": "Tamari akaondoka, akavua shela yake akavaa tena nguo zake za ujane."
  },
  {
    "verseNumber": "GEN 38:20",
    "verseText": "Wakati ule ule, Yuda akamtuma rafiki yake Mwadulami apeleke yule mwana-mbuzi ili arudishiwe amana yake kutoka kwa yule mwanamke, lakini yule rafiki yake hakumkuta yule mwanamke."
  },
  {
    "verseNumber": "GEN 38:21",
    "verseText": "Akawauliza watu wanaoishi mahali pale, \u201cYuko wapi yule kahaba wa mahali pa kuabudia miungu aliyekuwa kando ya barabara hapa Enaimu?\u201d Wakamjibu, \u201cHajawahi kuwepo mwanamke yeyote kahaba wa mahali pa kuabudia miungu hapa.\u201d"
  },
  {
    "verseNumber": "GEN 38:22",
    "verseText": "Kwa hiyo akamrudia Yuda na kumwambia, \u201cSikumpata. Zaidi ya hayo, watu wanaoishi mahali pale walisema \u2018Hapakuwahi kuwepo mwanamke yeyote kahaba wa mahali pa kuabudia miungu hapa.\u2019 \u201d"
  },
  {
    "verseNumber": "GEN 38:23",
    "verseText": "Kisha Yuda akasema, \u201cMwache avichukue vitu hivyo, ama sivyo tutakuwa kichekesho. Hata hivyo, nilimpelekea mwana-mbuzi, lakini hukumkuta.\u201d"
  },
  {
    "verseNumber": "GEN 38:24",
    "verseText": "Baada ya miezi mitatu Yuda akaambiwa, \u201cTamari mkweo ana hatia ya kuwa kahaba, na matokeo yake ana mimba.\u201d Yuda akasema, \u201cMtoeni nje na achomwe moto hadi afe!\u201d"
  },
  {
    "verseNumber": "GEN 38:25",
    "verseText": "Alipokuwa akitolewa nje, akatuma ujumbe kwa baba mkwe wake kusema, \u201cNina mimba ya mtu mwenye vitu hivi.\u201d Akaongeza kusema, \u201cAngalia kama utatambua kwamba pete hii na kamba yake pamoja na fimbo hii ni vya nani.\u201d"
  },
  {
    "verseNumber": "GEN 38:26",
    "verseText": "Yuda akavitambua na kusema, \u201cYeye ana haki kuliko mimi, kwa kuwa sikumkabidhi kwa mwanangu Shela ili awe mkewe.\u201d Tangu hapo hakukutana naye kimwili tena."
  },
  {
    "verseNumber": "GEN 38:27",
    "verseText": "Wakati ulipofika wa kujifungua, kukawa na wana mapacha tumboni mwake."
  },
  {
    "verseNumber": "GEN 38:28",
    "verseText": "Alipokuwa akijifungua, mmoja akatoa mkono wake nje, kwa hiyo mkunga akachukua uzi mwekundu na kuufunga mkononi mwa yule mtoto, akasema, \u201cHuyu ametoka kwanza.\u201d"
  },
  {
    "verseNumber": "GEN 38:29",
    "verseText": "Lakini alipourudisha mkono wake ndugu yake akaanza kutoka, naye akasema, \u201cHivi ndivyo ulivyotoka kwa nguvu!\u201d Akaitwa Peresi."
  },
  {
    "verseNumber": "GEN 38:30",
    "verseText": "Kisha ndugu yake, aliyekuwa na uzi mwekundu mkononi, akatoka, naye akaitwa Zera."
  },
  {
    "verseNumber": "GEN 39:1",
    "verseText": "Wakati huu Yosefu alikuwa amechukuliwa mpaka Misri. Mmisri aliyeitwa Potifa aliyekuwa mmojawapo wa maafisa wa Farao, mkuu wa ulinzi, akamnunua Yosefu kutoka kwa Waishmaeli waliomleta Misri."
  },
  {
    "verseNumber": "GEN 39:2",
    "verseText": "BWANA alikuwa pamoja na Yosefu, naye akastawi, Yosefu akaishi nyumbani kwa bwana wake Mmisri."
  },
  {
    "verseNumber": "GEN 39:3",
    "verseText": "Potifa alipoona kuwa BWANA alikuwa pamoja na Yosefu na kwamba BWANA alimfanikisha kwa kila kitu alichokifanya,"
  },
  {
    "verseNumber": "GEN 39:4",
    "verseText": "Yosefu alipata kibali machoni pa Potifa, akamfanya mhudumu wake. Potifa akamweka kuwa msimamizi wa nyumba yake, naye akamkabidhi kuwa mwangalizi wa kila kitu alichokuwa nacho."
  },
  {
    "verseNumber": "GEN 39:5",
    "verseText": "Kuanzia wakati huo Potifa alipomweka Yosefu kuwa msimamizi wa nyumba na mali zake zote alizokuwa nazo, BWANA aliibariki nyumba ya Mmisri huyo kwa sababu ya Yosefu. Baraka ya BWANA ilikuwa juu ya kila kitu alichokuwa nacho Potifa, nyumbani na shambani."
  },
  {
    "verseNumber": "GEN 39:6",
    "verseText": "Kwa hiyo Potifa akamwachia Yosefu uangalizi wa kila kitu alichokuwa nacho, Yosefu alipokuwa katika uongozi, Potifa hakuwa na sababu ya kujishughulisha na kitu chochote isipokuwa chakula alichokula. Yosefu alikuwa mwenye umbo zuri na sura ya kuvutia;"
  },
  {
    "verseNumber": "GEN 39:7",
    "verseText": "baada ya kitambo mke wa Potifa akamtamani Yosefu, akamwambia, \u201cNjoo, ukutane nami kimwili!\u201d"
  },
  {
    "verseNumber": "GEN 39:8",
    "verseText": "Lakini Yosefu akakataa. Akamwambia yule mwanamke, \u201cMimi nikiwa katika uongozi, bwana wangu hahusiki na kitu chochote katika nyumba hii, kila kitu alicho nacho amenikabidhi."
  },
  {
    "verseNumber": "GEN 39:9",
    "verseText": "Hapa nyumbani hakuna aliye mkuu kuliko mimi. Bwana wangu hakunizuilia kitu chochote isipokuwa wewe, kwa kuwa wewe ni mke wake. Nitawezaje basi kufanya uovu huu na kutenda dhambi dhidi ya Mungu?\u201d"
  },
  {
    "verseNumber": "GEN 39:10",
    "verseText": "Ingawa yule mwanamke aliendelea kumshawishi Yosefu siku baada ya siku, Yosefu alikataa kukutana naye kimwili wala kukaa karibu naye."
  },
  {
    "verseNumber": "GEN 39:11",
    "verseText": "Siku moja Yosefu akaingia ndani ya nyumba kufanya kazi zake, wala hapakuwepo na mfanyakazi yeyote ndani ya nyumba."
  },
  {
    "verseNumber": "GEN 39:12",
    "verseText": "Mke wa Potifa akashika vazi Yosefu alilokuwa amevaa, akamwambia, \u201cNjoo tukutane kimwili!\u201d Lakini Yosefu akaacha vazi lake mkononi mwa huyo mwanamke, akatoka nje ya nyumba akikimbia."
  },
  {
    "verseNumber": "GEN 39:13",
    "verseText": "Yule mwanamke alipoona kwamba Yosefu amemwachia vazi lake mkononi na kukimbilia nje ya nyumba,"
  },
  {
    "verseNumber": "GEN 39:14",
    "verseText": "akawaita watumishi wake wa nyumbani, akawaambia, \u201cTazameni! Huyu Mwebrania ameletwa hapa kutudhihaki! Aliingia hapa ndani ili akutane nami kimwili, lakini nikapiga kelele."
  },
  {
    "verseNumber": "GEN 39:15",
    "verseText": "Aliposikia kelele za kuomba msaada, akaacha vazi lake kando yangu akakimbilia nje.\u201d"
  },
  {
    "verseNumber": "GEN 39:16",
    "verseText": "Yule mwanamke akaliweka lile vazi karibu naye mpaka Potifa aliporudi nyumbani."
  },
  {
    "verseNumber": "GEN 39:17",
    "verseText": "Ndipo akamweleza kisa hiki, akisema: \u201cYule mtumwa wa Kiebrania uliyetuletea alinijia ili kunidhihaki."
  },
  {
    "verseNumber": "GEN 39:18",
    "verseText": "Lakini mara nilipopiga kelele kuomba msaada, akaliacha vazi lake kando yangu akakimbia nje ya nyumba.\u201d"
  },
  {
    "verseNumber": "GEN 39:19",
    "verseText": "Potifa aliposikia kisa hiki mkewe alichomweleza, akisema, \u201cHivi ndivyo mtumwa wako alivyonitenda.\u201d Hasira ya Potifa ikawaka."
  },
  {
    "verseNumber": "GEN 39:20",
    "verseText": "Potifa akamchukua Yosefu na kumweka gerezani, mahali ambapo wahalifu wa mfalme walikuwa wamefungwa. Lakini wakati Yosefu alipokuwa huko gerezani,"
  },
  {
    "verseNumber": "GEN 39:21",
    "verseText": "BWANA alikuwa pamoja naye, akamhurumia na kumpa kibali mbele ya msimamizi wa gereza."
  },
  {
    "verseNumber": "GEN 39:22",
    "verseText": "Kwa hiyo msimamizi wa gereza akamweka Yosefu awe mkuu wa wafungwa pamoja na kusimamia yote ambayo yalitendeka mle gerezani."
  },
  {
    "verseNumber": "GEN 39:23",
    "verseText": "Msimamizi wa gereza hakujishughulisha tena na kitu chochote kilichokuwa chini ya uangalizi wa Yosefu, kwa sababu BWANA alikuwa pamoja na Yosefu akimfanikisha kwa kila alichofanya."
  },
  {
    "verseNumber": "GEN 40:1",
    "verseText": "Baada ya muda, mnyweshaji na mwokaji wa mfalme wa Misri, wakamkosea bwana wao, mfalme wa Misri."
  },
  {
    "verseNumber": "GEN 40:2",
    "verseText": "Farao akawakasirikia hawa maafisa wake wawili, mnyweshaji mkuu na mwokaji mkuu,"
  },
  {
    "verseNumber": "GEN 40:3",
    "verseText": "akawaweka chini ya ulinzi katika nyumba ya mkuu wa kikosi cha ulinzi katika gereza lile lile alimofungwa Yosefu."
  },
  {
    "verseNumber": "GEN 40:4",
    "verseText": "Mkuu wa kikosi cha ulinzi akawakabidhi kwa Yosefu, naye akawahudumia. Walipokuwa wamekaa chini ya ulinzi kwa muda,"
  },
  {
    "verseNumber": "GEN 40:5",
    "verseText": "kila mmoja wa hao wawili waliokuwa wamewekwa gerezani, yaani mnyweshaji na mwokaji wa mfalme wa Misri, waliota ndoto usiku mmoja, na kila ndoto ilikuwa na maana yake tofauti."
  },
  {
    "verseNumber": "GEN 40:6",
    "verseText": "Yosefu alipowajia asubuhi yake, akawaona kwamba walikuwa na huzuni."
  },
  {
    "verseNumber": "GEN 40:7",
    "verseText": "Ndipo Yosefu akawauliza maafisa hao wa Farao waliokuwa chini ya ulinzi pamoja naye nyumbani mwa bwana wake, akasema, \u201cMbona nyuso zenu zimejaa huzuni leo?\u201d"
  },
  {
    "verseNumber": "GEN 40:8",
    "verseText": "Wakamjibu, \u201cSisi sote tuliota ndoto, lakini hapakuwa na mtu yeyote wa kuzifasiri.\u201d Ndipo Yosefu akawaambia, \u201cJe, kufasiri ndoto si kazi ya Mungu? Niambieni ndoto zenu.\u201d"
  },
  {
    "verseNumber": "GEN 40:9",
    "verseText": "Basi mkuu wa wanyweshaji akamweleza Yosefu ndoto yake. Akamwambia, \u201cKatika ndoto yangu niliona mzabibu mbele yangu,"
  },
  {
    "verseNumber": "GEN 40:10",
    "verseText": "nao mzabibu ulikuwa na matawi matatu. Mara tu ulipoanza kuchipua, maua yalichanua na vishada vyake vikawa zabibu zilizoiva."
  },
  {
    "verseNumber": "GEN 40:11",
    "verseText": "Kikombe cha Farao kilikuwa mkononi mwangu, nikazitwaa zabibu, nikazikamua katika kikombe cha Farao, na nikaweka kikombe mkononi mwake.\u201d"
  },
  {
    "verseNumber": "GEN 40:12",
    "verseText": "Yosefu akamwambia, \u201cHii ndiyo maana yake: Matawi matatu ni siku tatu."
  },
  {
    "verseNumber": "GEN 40:13",
    "verseText": "Katika siku hizi tatu, Farao atakutoa gerezani na kukuweka tena kwenye nafasi yako, nawe utaweka kikombe cha Farao mikononi mwake, kama vile ulivyokuwa unafanya ulipokuwa mnyweshaji wake."
  },
  {
    "verseNumber": "GEN 40:14",
    "verseText": "Lakini wakati mambo yatakapokuwia mazuri, unikumbuke, unifanyie wema, useme mema juu yangu kwa Farao ili niondoke huku gerezani."
  },
  {
    "verseNumber": "GEN 40:15",
    "verseText": "Kwa maana nilichukuliwa kwa nguvu kutoka nchi ya Waebrania, na hata hapa nilipo sikufanya lolote linalostahili niwekwe gerezani.\u201d"
  },
  {
    "verseNumber": "GEN 40:16",
    "verseText": "Yule mwokaji mkuu alipoona kuwa Yosefu amefasiri ikiwa na maana nzuri, akamwambia Yosefu, \u201cMimi pia niliota ndoto: Kichwani mwangu kulikuwepo vikapu vitatu vya mikate."
  },
  {
    "verseNumber": "GEN 40:17",
    "verseText": "Katika kikapu cha juu kulikuwa na aina zote za vyakula vilivyookwa kwa ajili ya Farao, lakini ndege walikuwa wakivila kutoka kwenye kikapu nilichokuwa nimebeba kichwani.\u201d"
  },
  {
    "verseNumber": "GEN 40:18",
    "verseText": "Yosefu akamwambia, \u201cHii ndiyo maana yake: Vikapu vitatu ni siku tatu."
  },
  {
    "verseNumber": "GEN 40:19",
    "verseText": "Katika siku hizi tatu, Farao atakata kichwa chako na kukutundika juu ya mti. Nao ndege watakula nyama ya mwili wako.\u201d"
  },
  {
    "verseNumber": "GEN 40:20",
    "verseText": "Mnamo siku ya tatu, ilikuwa kumbukumbu ya kuzaliwa kwa Farao, naye akawaandalia maafisa wake wote karamu. Akawatoa gerezani mnyweshaji mkuu na mwokaji mkuu, akawaweka mbele ya maafisa wake:"
  },
  {
    "verseNumber": "GEN 40:21",
    "verseText": "Ndipo akamrudisha mnyweshaji mkuu kwenye nafasi yake, ili aweke kikombe mikononi mwa Farao tena,"
  },
  {
    "verseNumber": "GEN 40:22",
    "verseText": "lakini akamwangika yule mwokaji mkuu, sawasawa na jinsi Yosefu alivyowaambia katika tafsiri yake."
  },
  {
    "verseNumber": "GEN 40:23",
    "verseText": "Pamoja na hayo, mnyweshaji mkuu hakumkumbuka Yosefu, bali alimsahau."
  },
  {
    "verseNumber": "GEN 41:1",
    "verseText": "Baada ya miaka miwili kamili kupita, Farao aliota ndoto: Tazama alikuwa amesimama kando ya Mto Naili,"
  },
  {
    "verseNumber": "GEN 41:2",
    "verseText": "wakati ng\u02bcombe saba, wazuri na wanono, walitokea mtoni wakajilisha kwenye matete."
  },
  {
    "verseNumber": "GEN 41:3",
    "verseText": "Baada yao ng\u02bcombe wengine saba, wabaya na waliokonda, wakatokea mtoni Naili wakasimama kando ya wale wanono ukingoni mwa mto."
  },
  {
    "verseNumber": "GEN 41:4",
    "verseText": "Wale ng\u02bcombe wabaya na waliokonda wakawala wale saba wazuri na wanono. Kisha Farao akaamka."
  },
  {
    "verseNumber": "GEN 41:5",
    "verseText": "Farao akaingia usingizini tena akaota ndoto ya pili: Akaona masuke saba ya nafaka, yenye afya na mazuri, yanakua katika bua moja."
  },
  {
    "verseNumber": "GEN 41:6",
    "verseText": "Baadaye, masuke mengine saba yakachipua, yakiwa membamba yaliyonyaushwa na upepo wa mashariki."
  },
  {
    "verseNumber": "GEN 41:7",
    "verseText": "Masuke yale membamba yakameza yale masuke saba yenye afya na yaliyojaa. Basi Farao akaamka kutoka usingizini, kumbe ilikuwa ndoto."
  },
  {
    "verseNumber": "GEN 41:8",
    "verseText": "Asubuhi yake, alifadhaika akilini, hivyo akawaita waaguzi wote pamoja na watu wenye busara wa Misri. Walipokuja, Farao akawaeleza ndoto zake, lakini hakuna hata mmoja aliyeweza kumfasiria."
  },
  {
    "verseNumber": "GEN 41:9",
    "verseText": "Ndipo mnyweshaji mkuu alipomwambia Farao, \u201cLeo nimekumbushwa kuhusu kosa langu."
  },
  {
    "verseNumber": "GEN 41:10",
    "verseText": "Wakati fulani Farao aliwakasirikia watumishi wake, akanifunga mimi na mwokaji mkuu katika nyumba ya mkuu wa ulinzi."
  },
  {
    "verseNumber": "GEN 41:11",
    "verseText": "Kila mmoja wetu aliota ndoto katika usiku mmoja na kila ndoto ilikuwa na maana yake tofauti."
  },
  {
    "verseNumber": "GEN 41:12",
    "verseText": "Basi kijana wa Kiebrania aliyekuwa pamoja nasi huko, alikuwa mtumishi wa mkuu wa kikosi cha ulinzi. Tulimweleza ndoto zetu, naye akatufasiria, akitupa kila mtu tafsiri ya ndoto yake."
  },
  {
    "verseNumber": "GEN 41:13",
    "verseText": "Nayo mambo yakawa sawa kabisa na jinsi alivyotufasiria ndoto zetu: Mimi nilirudishwa kazini mwangu na huyo mtu mwingine akaangikwa.\u201d"
  },
  {
    "verseNumber": "GEN 41:14",
    "verseText": "Basi, Farao akatuma Yosefu aitwe, naye akatolewa kifungoni haraka. Baada ya kunyoa na kubadilisha nguo zake akaenda mbele ya Farao."
  },
  {
    "verseNumber": "GEN 41:15",
    "verseText": "Farao akamwambia Yosefu, \u201cNimeota ndoto, wala hakuna mtu hata mmoja anayeweza kuifasiri. Lakini nimesikia ikisemwa kwa habari yako kwamba unapoelezwa ndoto waweza kuifasiri.\u201d"
  },
  {
    "verseNumber": "GEN 41:16",
    "verseText": "Yosefu akamjibu Farao, \u201cSiwezi kuifasiri, lakini Mungu atampa Farao jibu analolihitaji.\u201d"
  },
  {
    "verseNumber": "GEN 41:17",
    "verseText": "Kisha Farao akamwambia Yosefu, \u201cKatika ndoto yangu nilikuwa nimesimama ukingoni mwa Mto Naili,"
  },
  {
    "verseNumber": "GEN 41:18",
    "verseText": "nikawaona ng\u02bcombe saba, wazuri na wanono, wakijitokeza kutoka mtoni wakaja kujilisha kwenye matete."
  },
  {
    "verseNumber": "GEN 41:19",
    "verseText": "Baada ya hao, ng\u02bcombe wengine saba wadhaifu wakatokea, wabaya sana na waliokonda. Kamwe sikuwahi kuona ng\u02bcombe wabaya jinsi hiyo katika nchi yote ya Misri."
  },
  {
    "verseNumber": "GEN 41:20",
    "verseText": "Hao ng\u02bcombe waliokonda na wabaya sana wakawala wale ng\u02bcombe saba walionona waliojitokeza kwanza."
  },
  {
    "verseNumber": "GEN 41:21",
    "verseText": "Lakini hata baada ya kuwala, hakuna mtu ambaye angeweza kusema kwamba wamekula, bado walionekana wabaya kama mwanzoni. Kisha nikaamka kutoka usingizini."
  },
  {
    "verseNumber": "GEN 41:22",
    "verseText": "\u201cPia katika ndoto zangu niliona masuke saba ya nafaka, yamejaa na mazuri, yanakua katika bua moja."
  },
  {
    "verseNumber": "GEN 41:23",
    "verseText": "Baada ya hayo masuke mengine saba yakachipua, yaliyonyauka, membamba na yamekaushwa na upepo wa mashariki."
  },
  {
    "verseNumber": "GEN 41:24",
    "verseText": "Yale masuke membamba ya nafaka yakayameza yale masuke saba mazuri yaliyojaa nafaka. Nimewaeleza waaguzi, wala hakuna yeyote aliyeweza kunifasiria.\u201d"
  },
  {
    "verseNumber": "GEN 41:25",
    "verseText": "Ndipo Yosefu akamwambia Farao, \u201cNdoto za Farao ni ndoto iyo hiyo moja. Mungu amemfunulia Farao jambo analokusudia kufanya karibuni."
  },
  {
    "verseNumber": "GEN 41:26",
    "verseText": "Ng\u02bcombe saba wazuri ni miaka saba, nayo masuke saba mazuri yaliyojaa nafaka ni miaka saba, ni ndoto iyo hiyo moja."
  },
  {
    "verseNumber": "GEN 41:27",
    "verseText": "Ng\u02bcombe saba waliokonda na wabaya wale waliojitokeza baadaye ni miaka saba, vivyo hivyo masuke saba ya ngano yaliyodhoofika na kukaushwa na upepo wa mashariki, ni miaka saba ya njaa."
  },
  {
    "verseNumber": "GEN 41:28",
    "verseText": "\u201cNi kama vile nilivyomwambia Farao: Mungu amemwonyesha Farao jambo analokusudia kufanya karibuni."
  },
  {
    "verseNumber": "GEN 41:29",
    "verseText": "Miaka saba ya neema inakuja katika nchi yote ya Misri,"
  },
  {
    "verseNumber": "GEN 41:30",
    "verseText": "lakini itafuata miaka saba ya njaa. Ndipo neema yote ya Misri itasahaulika na njaa itaikumba nchi."
  },
  {
    "verseNumber": "GEN 41:31",
    "verseText": "\u201cNeema iliyokuwa katika nchi haitakumbukwa, kwa sababu njaa itakayofuata itakuwa kali mno."
  },
  {
    "verseNumber": "GEN 41:32",
    "verseText": "Sababu ya ndoto kumjia Farao kwa namna mbili ni kwamba jambo hilo Mungu ameshaamua kwa hakika, naye Mungu atalifanya karibuni."
  },
  {
    "verseNumber": "GEN 41:33",
    "verseText": "\u201cBasi sasa Farao na atafute mtu mwenye akili na hekima ili amweke kuwa msimamizi wa nchi ya Misri."
  },
  {
    "verseNumber": "GEN 41:34",
    "verseText": "Farao na aweke wenye amri nchini kote wakusanye sehemu ya tano ya mavuno ya Misri katika miaka hii saba ya neema."
  },
  {
    "verseNumber": "GEN 41:35",
    "verseText": "Wakusanye chakula chote katika miaka hii saba ya neema inayokuja na kuhifadhi nafaka chini ya mamlaka ya Farao, iwe akiba ya chakula katika miji."
  },
  {
    "verseNumber": "GEN 41:36",
    "verseText": "Chakula hiki kitakuwa akiba ya tahadhari kwa ajili ya nchi, ili kitumike katika ile miaka saba ya njaa itakayokuja Misri, ili nchi isiharibiwe na njaa.\u201d"
  },
  {
    "verseNumber": "GEN 41:37",
    "verseText": "Mpango huu ulionekana mzuri kwa Farao na kwa maafisa wake wote."
  },
  {
    "verseNumber": "GEN 41:38",
    "verseText": "Hivyo Farao akawauliza, \u201cJe tunaweza kumpata yeyote kama mtu huyu, ambaye Roho wa Mungu yumo ndani yake?\u201d"
  },
  {
    "verseNumber": "GEN 41:39",
    "verseText": "Ndipo Farao akamwambia Yosefu, \u201cMaadamu Mungu amekufunulia yote haya, hakuna mwingine yeyote mwenye akili na hekima kama wewe."
  },
  {
    "verseNumber": "GEN 41:40",
    "verseText": "Wewe utakuwa msimamizi wa jumba langu la kifalme, na watu wangu wote watatii amri zako. Ni kuhusu kiti cha ufalme tu nitakuwa mkuu kuliko wewe.\u201d"
  },
  {
    "verseNumber": "GEN 41:41",
    "verseText": "Kwa hiyo Farao akamwambia Yosefu, \u201cSasa nakuweka uwe msimamizi wa nchi yote ya Misri.\u201d"
  },
  {
    "verseNumber": "GEN 41:42",
    "verseText": "Ndipo Farao akaivua pete yake ya muhuri kutoka kidoleni mwake na kuivalisha katika kidole cha Yosefu. Akamvika majoho mazuri ya kitani safi na mkufu wa dhahabu shingoni mwake."
  },
  {
    "verseNumber": "GEN 41:43",
    "verseText": "Akampandisha katika gari lake la farasi kama msaidizi wake, watu wakatangulia wakishangilia, wakisema, \u201cFungueni njia!\u201d Ndivyo Farao alivyomweka Yosefu kuwa msimamizi wa nchi yote ya Misri."
  },
  {
    "verseNumber": "GEN 41:44",
    "verseText": "Kisha Farao akamwambia Yosefu, \u201cMimi ni Farao, lakini pasipo neno lako, hakuna mtu mwenye ruhusa kuinua mkono au mguu katika nchi yote ya Misri.\u201d"
  },
  {
    "verseNumber": "GEN 41:45",
    "verseText": "Farao akamwita Yosefu Safenath-Panea, pia akampa Asenathi binti Potifera, kuhani wa mji wa Oni, kuwa mke wake. Ndipo Yosefu akaitembelea nchi yote ya Misri."
  },
  {
    "verseNumber": "GEN 41:46",
    "verseText": "Yosefu alikuwa na miaka thelathini alipoingia katika utumishi wa Farao mfalme wa Misri. Naye Yosefu akatoka mbele ya Farao akasafiri katika nchi yote ya Misri."
  },
  {
    "verseNumber": "GEN 41:47",
    "verseText": "Katika ile miaka saba ya neema nchi ilizaa mazao kwa wingi sana."
  },
  {
    "verseNumber": "GEN 41:48",
    "verseText": "Yosefu akakusanya chakula chote kilichozalishwa katika ile miaka saba ya neema nchini Misri, akakihifadhi katika ghala za miji. Katika kila mji kulihifadhiwa chakula kilichozalishwa katika mashamba yaliyouzunguka mji huo."
  },
  {
    "verseNumber": "GEN 41:49",
    "verseText": "Yosefu alihifadhi nafaka nyingi, mfano wa mchanga wa bahari, ilikuwa nyingi mno kiasi kwamba walishindwa kuweka kumbukumbu kwa sababu akiba ilizidi sana kupita kipimo."
  },
  {
    "verseNumber": "GEN 41:50",
    "verseText": "Kabla ya miaka ya njaa kuanza, Asenathi binti Potifera, kuhani wa mji wa Oni, alikuwa amemzalia Yosefu wana wawili wa kiume."
  },
  {
    "verseNumber": "GEN 41:51",
    "verseText": "Yosefu akamwita mzaliwa wake wa kwanza Manase, akisema, \u201cNi kwa sababu Mungu amenifanya nisahau taabu zangu zote pamoja na jamaa yote ya nyumba ya baba yangu.\u201d"
  },
  {
    "verseNumber": "GEN 41:52",
    "verseText": "Mwana wa pili akamwita Efraimu, akisema, \u201cNi kwa sababu Mungu amenistawisha katika nchi ya mateso yangu.\u201d"
  },
  {
    "verseNumber": "GEN 41:53",
    "verseText": "Ile miaka saba ya neema huko Misri ikaisha,"
  },
  {
    "verseNumber": "GEN 41:54",
    "verseText": "nayo miaka ile saba ya njaa ikaanza, sawasawa na alivyosema Yosefu. Kulikuwa na njaa katika nchi nyingine zote, bali katika nchi yote ya Misri kulikuwa na chakula."
  },
  {
    "verseNumber": "GEN 41:55",
    "verseText": "Wakati nchi yote ya Misri ilipopatwa na njaa, watu wakamlilia Farao ili awape chakula. Ndipo Farao alipowaagiza Wamisri wote, akisema, \u201cNendeni kwa Yosefu, nanyi mfanye anachowaambia.\u201d"
  },
  {
    "verseNumber": "GEN 41:56",
    "verseText": "Wakati njaa ilipokuwa imeenea katika nchi yote, Yosefu akafungua ghala za vyakula na kuwauzia Wamisri nafaka, kwa sababu njaa ilikuwa kali mno katika nchi yote ya Misri."
  },
  {
    "verseNumber": "GEN 41:57",
    "verseText": "Pia nchi nyingine zote zilikuja Misri kununua nafaka kutoka kwa Yosefu, kwa sababu njaa ilikuwa kali mno duniani kote."
  },
  {
    "verseNumber": "GEN 42:1",
    "verseText": "Wakati Yakobo alipofahamu kuwa kuna nafaka huko Misri, akawaambia wanawe, \u201cMbona mnakaa tu hapa mnatazamana?\u201d"
  },
  {
    "verseNumber": "GEN 42:2",
    "verseText": "Akaendelea kuwaambia, \u201cNimesikia kuwa huko Misri kuna nafaka. Telemkeni huko mkanunue chakula kwa ajili yetu, ili tuweze kuishi wala tusife.\u201d"
  },
  {
    "verseNumber": "GEN 42:3",
    "verseText": "Ndipo wale ndugu kumi wa Yosefu, wakateremka huko Misri kununua nafaka."
  },
  {
    "verseNumber": "GEN 42:4",
    "verseText": "Lakini Yakobo hakumtuma Benyamini, ndugu yake Yosefu, pamoja na wengine, kwa sababu aliogopa asije akapatwa na madhara."
  },
  {
    "verseNumber": "GEN 42:5",
    "verseText": "Hivyo wana wa Israeli walikuwa miongoni mwa wale waliokwenda Misri kununua nafaka, kwani njaa ilikuwa katika nchi ya Kanaani pia."
  },
  {
    "verseNumber": "GEN 42:6",
    "verseText": "Wakati huo Yosefu alikuwa mtawala wa nchi ya Misri, naye alikuwa ndiye aliwauzia watu wote nafaka. Kwa hiyo wakati ndugu zake Yosefu walipofika, wakamsujudia hadi nyuso zao zikagusa ardhi."
  },
  {
    "verseNumber": "GEN 42:7",
    "verseText": "Mara Yosefu alipowaona ndugu zake, akawatambua, lakini akajifanya mgeni na kuzungumza nao kwa ukali, akiwauliza, \u201cNinyi mnatoka wapi?\u201d Wakamjibu, \u201cTumetoka katika nchi ya Kanaani kuja kununua chakula.\u201d"
  },
  {
    "verseNumber": "GEN 42:8",
    "verseText": "Ingawa Yosefu aliwatambua ndugu zake, wao hawakumtambua."
  },
  {
    "verseNumber": "GEN 42:9",
    "verseText": "Ndipo Yosefu alipokumbuka ndoto zake kuwahusu wao, akawaambia, \u201cNinyi ni wapelelezi! Mmekuja kuangalia mahali ambapo nchi yetu haina ulinzi.\u201d"
  },
  {
    "verseNumber": "GEN 42:10",
    "verseText": "Wakamjibu, \u201cSivyo bwana wangu. Watumishi wako wamekuja kununua chakula."
  },
  {
    "verseNumber": "GEN 42:11",
    "verseText": "Sisi sote ni wana wa baba mmoja. Watumishi wako ni watu waaminifu, wala sio wapelelezi.\u201d"
  },
  {
    "verseNumber": "GEN 42:12",
    "verseText": "Akawaambia, \u201cLa hasha! Mmekuja kuangalia mahali ambapo nchi yetu haina ulinzi.\u201d"
  },
  {
    "verseNumber": "GEN 42:13",
    "verseText": "Lakini wakamjibu, \u201cWatumishi wako walikuwa kumi na wawili, wana wa mtu mmoja ambaye anaishi katika nchi ya Kanaani. Sasa mdogo wetu wa mwisho yupo na baba yetu na mwingine alikufa.\u201d"
  },
  {
    "verseNumber": "GEN 42:14",
    "verseText": "Yosefu akawaambia, \u201cNi sawa kabisa kama nilivyowaambia: Ninyi ni wapelelezi!"
  },
  {
    "verseNumber": "GEN 42:15",
    "verseText": "Na hivi ndivyo mtakavyojaribiwa: Hakika kama Farao aishivyo, hamtaondoka mahali hapa mpaka ndugu yenu mdogo aje hapa."
  },
  {
    "verseNumber": "GEN 42:16",
    "verseText": "Tumeni mmoja wenu akamlete huyo ndugu yenu, wengine mtawekwa gerezani, ili maneno yenu yajaribiwe kuona kama mnasema kweli. La sivyo, hakika kama Farao aishivyo ninyi ni wapelelezi!\u201d"
  },
  {
    "verseNumber": "GEN 42:17",
    "verseText": "Akawaweka wote chini ya ulinzi kwa siku tatu."
  },
  {
    "verseNumber": "GEN 42:18",
    "verseText": "Siku ya tatu Yosefu akawaambia, \u201cFanyeni hili nanyi mtaishi, kwa maana namwogopa Mungu:"
  },
  {
    "verseNumber": "GEN 42:19",
    "verseText": "Ikiwa ninyi ni watu waaminifu, mmoja wa ndugu zenu na abaki kifungoni, nanyi wengine pelekeni nafaka kwa jamaa yenu wanaoteseka kwa njaa."
  },
  {
    "verseNumber": "GEN 42:20",
    "verseText": "Lakini ni lazima mniletee ndugu yenu mdogo hapa, ili maneno yenu yathibitike na kwamba msife.\u201d Wakakubali kufanya hivyo."
  },
  {
    "verseNumber": "GEN 42:21",
    "verseText": "Wakaambiana wao kwa wao, \u201cHakika tunaadhibiwa kwa sababu ya ndugu yetu. Tuliona jinsi alivyohuzunika alipokuwa anatusihi kuponya maisha yake, lakini hatukumsikiliza, hiyo ndiyo sababu dhiki hii imetupata.\u201d"
  },
  {
    "verseNumber": "GEN 42:22",
    "verseText": "Reubeni akawajibu, \u201cSikuwaambieni msitende dhambi dhidi ya kijana? Lakini hamkunisikiliza! Sasa ni lazima tuadhibiwe kwa ajili ya damu yake.\u201d"
  },
  {
    "verseNumber": "GEN 42:23",
    "verseText": "Hawakujua kuwa Yosefu angewaelewa, kwa sababu alitumia mkalimani."
  },
  {
    "verseNumber": "GEN 42:24",
    "verseText": "Yosefu akajitenga nao akaanza kulia, kisha akawarudia na kuzungumza nao tena. Akataka Simeoni akamatwe na kufungwa mbele yao."
  },
  {
    "verseNumber": "GEN 42:25",
    "verseText": "Yosefu akatoa amri ya kujaza magunia yao nafaka na kuweka fedha ya kila mmoja ndani ya gunia lake, kisha wapewe mahitaji ya njiani. Baada ya kufanyiwa hayo yote,"
  },
  {
    "verseNumber": "GEN 42:26",
    "verseText": "wakapakiza nafaka juu ya punda zao, wakaondoka."
  },
  {
    "verseNumber": "GEN 42:27",
    "verseText": "Walipofika mahali pa kulala huko njiani mmoja wao akafungua gunia lake ili amlishe punda wake, akakuta fedha yake kwenye mdomo wa gunia lake."
  },
  {
    "verseNumber": "GEN 42:28",
    "verseText": "Akawaambia ndugu zake, \u201cFedha yangu imerudishwa. Iko ndani ya gunia langu.\u201d Mioyo yao ikazimia, na kila mmoja akamgeukia mwenzake wakitetemeka, wakaulizana, \u201cNi nini hiki Mungu alichotufanyia?\u201d"
  },
  {
    "verseNumber": "GEN 42:29",
    "verseText": "Walipofika kwa Yakobo baba yao katika nchi ya Kanaani, wakamweleza mambo yote yaliyowapata. Wakasema,"
  },
  {
    "verseNumber": "GEN 42:30",
    "verseText": "\u201cHuyo mtu ambaye ndiye bwana katika nchi hiyo alisema nasi kwa ukali, akatutendea kana kwamba sisi tulikuwa tunaipeleleza nchi."
  },
  {
    "verseNumber": "GEN 42:31",
    "verseText": "Lakini tulimwambia, \u2018Sisi ni watu waaminifu, sio wapelelezi."
  },
  {
    "verseNumber": "GEN 42:32",
    "verseText": "Tulizaliwa ndugu kumi na wawili, wana wa baba mmoja. Mmoja alikufa, na mdogo wetu wa mwisho yupo na baba yetu huko Kanaani.\u2019"
  },
  {
    "verseNumber": "GEN 42:33",
    "verseText": "\u201cNdipo huyo mtu aliye bwana katika nchi hiyo alipotuambia, \u2018Hivi ndivyo nitafahamu kuwa ninyi ni watu waaminifu: Mwacheni mmoja wa ndugu zenu pamoja nami hapa, kisha nendeni mpeleke chakula kwa ajili ya jamaa yenu inayoteseka kwa njaa."
  },
  {
    "verseNumber": "GEN 42:34",
    "verseText": "Lakini mleteni huyo ndugu yenu mdogo kwangu, ndipo nitajua kuwa ninyi sio wapelelezi, ila ni watu waaminifu. Kisha nitamrudisha ndugu yenu, nanyi mtaweza kufanya biashara katika nchi hii.\u2019 \u201d"
  },
  {
    "verseNumber": "GEN 42:35",
    "verseText": "Walipokuwa wanamimina nafaka kutoka kwenye magunia yao, ndani ya gunia la kila mtu kulikuwa na mfuko wa fedha! Wakati wao na baba yao walipoona mifuko ya fedha, wakaogopa."
  },
  {
    "verseNumber": "GEN 42:36",
    "verseText": "Yakobo baba yao akawaambia, \u201cNinyi mmenipokonya watoto wangu. Yosefu hayupo na Simeoni hayupo tena na sasa mnataka kumchukua Benyamini. Kila kitu ni kinyume nami!\u201d"
  },
  {
    "verseNumber": "GEN 42:37",
    "verseText": "Ndipo Reubeni akamwambia baba yake, \u201cWaweza kuwaua wanangu wote wawili, ikiwa sitamrudisha Benyamini kwako. Mkabidhi Benyamini katika uangalizi wangu, nami nitamrudisha.\u201d"
  },
  {
    "verseNumber": "GEN 42:38",
    "verseText": "Lakini Yakobo akasema, \u201cMwanangu hatashuka huko pamoja nanyi; ndugu yake amekufa naye ndiye peke yake aliyebaki. Ikiwa atapatwa na madhara katika safari mnayoiendea, mtashusha kichwa changu chenye mvi kaburini kwa masikitiko.\u201d"
  },
  {
    "verseNumber": "GEN 43:1",
    "verseText": "Wakati huu njaa ilikuwa bado ni kali mno katika nchi."
  },
  {
    "verseNumber": "GEN 43:2",
    "verseText": "Hivyo wakati walikuwa wamemaliza kula nafaka yote waliyoileta kutoka Misri, Yakobo baba yao akawaambia, \u201cRudini Misri mkatununulie chakula kingine zaidi.\u201d"
  },
  {
    "verseNumber": "GEN 43:3",
    "verseText": "Lakini Yuda akamwambia, \u201cMtu yule alituonya kwa msisitizo, \u2018Hamtauona uso wangu tena mpaka mje na ndugu yenu.\u2019"
  },
  {
    "verseNumber": "GEN 43:4",
    "verseText": "Kama utakubali ndugu yetu aende pamoja nasi, tutakwenda kuwanunulia chakula."
  },
  {
    "verseNumber": "GEN 43:5",
    "verseText": "Lakini ikiwa hutamruhusu aende, hatutakwenda, kwa sababu mtu yule alituambia, \u2018Hamtauona uso wangu tena mpaka mje pamoja na ndugu yenu.\u2019 \u201d"
  },
  {
    "verseNumber": "GEN 43:6",
    "verseText": "Israeli akauliza, \u201cKwa nini mkaniletea taabu hii kwa kumwambia yule mtu mlikuwa na ndugu mwingine?\u201d"
  },
  {
    "verseNumber": "GEN 43:7",
    "verseText": "Wakamjibu, \u201cYule mtu alituhoji kwa undani sana habari zetu na za jamaa yetu. Alituuliza, \u2018Je, baba yenu bado yungali hai? Je mnaye ndugu mwingine?\u2019 Sisi tulimjibu maswali yake tu. Tungewezaje kujua kwamba angesema, \u2018Mleteni mdogo wenu hapa\u2019?\u201d"
  },
  {
    "verseNumber": "GEN 43:8",
    "verseText": "Ndipo Yuda akamwambia baba yake Israeli, \u201cMtume kijana pamoja nami, nasi tutaondoka mara, ili sisi na wewe pamoja na watoto wetu tuweze kuishi, wala tusife."
  },
  {
    "verseNumber": "GEN 43:9",
    "verseText": "Mimi mwenyewe nitakuhakikishia usalama wake, mimi mwenyewe nitawajibika kumrudisha. Ikiwa sitamrudisha kwako na kumweka mbele yako, nitakuwa mwenye lawama mbele yako maisha yangu yote."
  },
  {
    "verseNumber": "GEN 43:10",
    "verseText": "Hakika, kama hatukuchelewa kuondoka, tungekuwa tumekwenda na kurudi mara mbili.\u201d"
  },
  {
    "verseNumber": "GEN 43:11",
    "verseText": "Basi baba yao Israeli akawaambia, \u201cKama ni lazima iwe hivyo, basi fanyeni hivi: Wekeni baadhi ya mazao bora ya nchi katika mifuko yenu na mpelekeeni yule mtu kama zawadi, zeri kidogo, asali kidogo, vikolezo, manemane, kungu na lozi."
  },
  {
    "verseNumber": "GEN 43:12",
    "verseText": "Chukueni fedha mara mbili, kwa kuwa mtazirudisha zile fedha zilizowekwa midomoni mwa magunia yenu. Labda ziliwekwa kwa makosa."
  },
  {
    "verseNumber": "GEN 43:13",
    "verseText": "Mchukueni ndugu yenu pia mrudi kwa huyo mtu mara moja."
  },
  {
    "verseNumber": "GEN 43:14",
    "verseText": "Naye Mungu Mwenyezi awajalieni rehema mbele ya huyo mtu ili apate kumwachia yule ndugu yenu na Benyamini mweze kurudi pamoja. Kwangu mimi kama nikufiwa nimefiwa.\u201d"
  },
  {
    "verseNumber": "GEN 43:15",
    "verseText": "Basi hao watu wakazichukua zile zawadi na zile fedha mara mbili pamoja na Benyamini. Wakafanya haraka kwenda Misri na walipofika wakajionyesha kwa Yosefu."
  },
  {
    "verseNumber": "GEN 43:16",
    "verseText": "Yosefu alipomwona Benyamini pamoja nao, akamwambia msimamizi wa nyumba yake, \u201cWachukue watu hawa nyumbani kwangu, mchinje mnyama na kuandalia chakula kwa kuwa watakula chakula cha mchana pamoja nami.\u201d"
  },
  {
    "verseNumber": "GEN 43:17",
    "verseText": "Yule Msimamizi akafanya kama Yosefu alivyomwambia na akawachukua wale watu nyumbani kwa Yosefu."
  },
  {
    "verseNumber": "GEN 43:18",
    "verseText": "Basi watu hao wakaogopa walipopelekwa nyumbani kwa Yosefu. Wakafikiri, \u201cTumeletwa hapa kwa ajili ya zile fedha zilizorudishwa katika magunia yetu mara ile ya kwanza. Anataka kutushambulia na kutushinda, atuchukue sisi kama watumwa, na atwae hawa punda zetu.\u201d"
  },
  {
    "verseNumber": "GEN 43:19",
    "verseText": "Hivyo wakamwendea msimamizi wa nyumba wa Yosefu na kuzungumza naye kwenye ingilio la nyumbani."
  },
  {
    "verseNumber": "GEN 43:20",
    "verseText": "Wakasema, \u201cTafadhali bwana, tulikuja hapa mara ya kwanza kununua chakula."
  },
  {
    "verseNumber": "GEN 43:21",
    "verseText": "Lakini mahali pale tulipotua wakati wa jioni tulifungua magunia yetu, na kila mmoja wetu akakuta fedha zake, kwenye mdomo wa gunia lake kiasi kile kile tulicholeta. Kwa hiyo tumezirudisha."
  },
  {
    "verseNumber": "GEN 43:22",
    "verseText": "Pia tumeleta fedha nyingine kwa ajili ya kununulia chakula. Hatujui ni nani aliziweka fedha hizo katika magunia yetu.\u201d"
  },
  {
    "verseNumber": "GEN 43:23",
    "verseText": "Akawaambia, \u201cVema, msiogope. Mungu wenu, Mungu wa baba yenu, amewapa ninyi hazina katika magunia yenu; mimi nilipokea fedha yenu.\u201d Ndipo akawaletea Simeoni."
  },
  {
    "verseNumber": "GEN 43:24",
    "verseText": "Msimamizi akawapeleka wale watu katika nyumba ya Yosefu, akawapa maji ya kunawa miguu na kuwapa punda wao majani."
  },
  {
    "verseNumber": "GEN 43:25",
    "verseText": "Wakaandaa zawadi zao ili wampe Yosefu wakati atakapofika adhuhuri, kwa kuwa walikuwa wamesikia kwamba watakula chakula huko."
  },
  {
    "verseNumber": "GEN 43:26",
    "verseText": "Yosefu alipokuja nyumbani, walimkabidhi zile zawadi walizokuwa nazo, ambazo walikuwa wamezileta mle nyumbani, nao wakamsujudia hadi nchi."
  },
  {
    "verseNumber": "GEN 43:27",
    "verseText": "Akawauliza kuhusu hali yao, kisha akawaambia, \u201cYule baba yenu mzee mliyeniambia habari zake, yu hali gani? Je, bado yu hai?\u201d"
  },
  {
    "verseNumber": "GEN 43:28",
    "verseText": "Wakamjibu, \u201cMtumishi wako baba yetu bado anaishi na ni mzima.\u201d Kisha wakainama chini kumpa heshima."
  },
  {
    "verseNumber": "GEN 43:29",
    "verseText": "Alipotazama na kumwona Benyamini ndugu yake, mwana wa mama yake hasa, akauliza, \u201cJe, huyu ndiye ndugu yenu wa mwisho, ambaye mlinieleza habari zake?\u201d Ndipo akasema, \u201cMungu na akufadhili, mwanangu.\u201d"
  },
  {
    "verseNumber": "GEN 43:30",
    "verseText": "Akiwa ameguswa sana kwa kumwona ndugu yake, Yosefu akatoka nje kwa haraka na kutafuta mahali pa kulilia. Akaingia kwenye chumba chake cha pekee na kulilia humo."
  },
  {
    "verseNumber": "GEN 43:31",
    "verseText": "Baada ya kunawa uso wake, akatoka nje na huku akijizuia akasema, \u201cPakueni chakula.\u201d"
  },
  {
    "verseNumber": "GEN 43:32",
    "verseText": "Wakampakulia Yosefu peke yake, ndugu zake peke yao na Wamisri waliokula pamoja naye peke yao, kwa sababu Wamisri wasingeweza kula pamoja na Waebrania, kwa maana ilikuwa ni chukizo kwa Wamisri."
  },
  {
    "verseNumber": "GEN 43:33",
    "verseText": "Watu hao walikuwa wameketi mbele yake kwa mfuatano wa umri wao, kuanzia mzaliwa wa kwanza hadi mzaliwa wa mwisho, wakatazamana wao kwa wao kwa mshangao."
  },
  {
    "verseNumber": "GEN 43:34",
    "verseText": "Wakati walipelekewa sehemu ya chakula kutoka mezani mwa Yosefu, sehemu ya Benyamini ilikuwa mara tano zaidi ya sehemu ya wale wengine. Kwa hiyo wakanywa na kufurahi pamoja naye."
  },
  {
    "verseNumber": "GEN 44:1",
    "verseText": "Kisha Yosefu akampa yule msimamizi wa nyumbani mwake maagizo haya: \u201cJaza magunia ya watu hawa kiasi cha chakula ambacho wanaweza kuchukua, na uweke fedha ya kila mtu kwenye mdomo wa gunia lake."
  },
  {
    "verseNumber": "GEN 44:2",
    "verseText": "Kisha weka kikombe changu kile cha fedha kwenye mdomo wa gunia la yule mdogo wa wote pamoja na fedha zake ambazo angenunulia nafaka yake.\u201d Naye akafanya kama Yosefu alivyosema."
  },
  {
    "verseNumber": "GEN 44:3",
    "verseText": "Kulipopambazuka, hao watu wakaruhusiwa kuondoka pamoja na punda zao."
  },
  {
    "verseNumber": "GEN 44:4",
    "verseText": "Kabla hawajafika mbali kutoka mjini, Yosefu akamwambia mtumishi wake, \u201cWafuatilie wale watu mara moja, utakapowakuta, waambie, \u2018Kwa nini mmelipiza wema kwa ubaya?"
  },
  {
    "verseNumber": "GEN 44:5",
    "verseText": "Je, kikombe hiki sicho anachonywea bwana wangu na pia hukitumia kwa kutabiri mambo yajayo? Hili ni jambo ovu mlilolitenda.\u2019 \u201d"
  },
  {
    "verseNumber": "GEN 44:6",
    "verseText": "Alipowafikia, akarudia maneno haya kwao."
  },
  {
    "verseNumber": "GEN 44:7",
    "verseText": "Lakini wakamwambia mtumishi, \u201cKwa nini bwana wangu anasema maneno kama haya? Liwe mbali na watumishi wako wasije wakafanya jambo kama hilo!"
  },
  {
    "verseNumber": "GEN 44:8",
    "verseText": "Hata hivyo tulikurudishia zile fedha kutoka nchi ya Kanaani ambazo tulizikuta kwenye midomo ya magunia yetu. Hivyo kwa nini tuibe fedha au dhahabu kutoka nyumbani kwa bwana wako?"
  },
  {
    "verseNumber": "GEN 44:9",
    "verseText": "Ikiwa yeyote miongoni mwa watumishi wako atapatikana nacho, auawe, na sisi wengine tutakuwa watumwa wa bwana wangu.\u201d"
  },
  {
    "verseNumber": "GEN 44:10",
    "verseText": "Akajibu, \u201cVema sana; na iwe kama msemavyo. Yeyote atakayekutwa nacho atakuwa mtumwa wangu, lakini ninyi wengine mtakuwa hamna lawama.\u201d"
  },
  {
    "verseNumber": "GEN 44:11",
    "verseText": "Kila mmoja wao akafanya haraka kushusha gunia lake chini na kulifungua."
  },
  {
    "verseNumber": "GEN 44:12",
    "verseText": "Ndipo msimamizi akaendelea kutafuta, akianzia kwa mkubwa wa wote na akaishia kwa mdogo wa wote. Basi kikombe kikapatikana katika gunia la Benyamini."
  },
  {
    "verseNumber": "GEN 44:13",
    "verseText": "Kwa jambo hili, wakararua nguo zao. Ndipo wote wakapakiza mizigo yao juu ya punda zao na kurudi mjini."
  },
  {
    "verseNumber": "GEN 44:14",
    "verseText": "Yosefu alikuwa bado yuko nyumbani mwake wakati Yuda na kaka zake walipoingia, wote wakajitupa chini mbele yake."
  },
  {
    "verseNumber": "GEN 44:15",
    "verseText": "Yosefu akawaambia, \u201cNi jambo gani hili mlilolifanya? Hamjui kuwa mtu kama mimi anaweza kufahamu mambo kwa njia ya kutabiri?\u201d"
  },
  {
    "verseNumber": "GEN 44:16",
    "verseText": "Yuda akajibu, \u201cTutaweza kusema nini kwa bwana wangu? Tutaweza kuzungumza nini? Tutawezaje kuthibitisha kwamba hatuna hatia? Mungu amefunua hatia ya watumishi wako. Sasa sisi tu watumwa wa bwana wangu, sisi wenyewe pamoja na yule aliyepatikana na kikombe.\u201d"
  },
  {
    "verseNumber": "GEN 44:17",
    "verseText": "Lakini Yosefu alisema, \u201cLiwe mbali nami kufanya jambo kama hili! Mtu yule tu aliyekutwa na kikombe ndiye atakayekuwa mtumwa wangu. Ninyi wengine, rudini kwa baba yenu kwa amani.\u201d"
  },
  {
    "verseNumber": "GEN 44:18",
    "verseText": "Ndipo Yuda akamwendea na kumwambia: \u201cTafadhali bwana wangu, mruhusu mtumishi wako aseme neno kwa bwana wangu. Usimkasirikie mtumishi wako, ingawa wewe ni sawa na Farao mwenyewe."
  },
  {
    "verseNumber": "GEN 44:19",
    "verseText": "Bwana wangu aliwauliza watumishi wake, \u2018Mnaye baba au ndugu?\u2019"
  },
  {
    "verseNumber": "GEN 44:20",
    "verseText": "Nasi tukakujibu, \u2018Tunaye baba yetu ambaye ni mzee; pia yupo mwanawe mdogo aliyezaliwa katika uzee wake. Ndugu yake amekufa, na huyu mdogo ndiye mwana pekee kwa mama yake aliyebaki, naye baba yake anampenda.\u2019"
  },
  {
    "verseNumber": "GEN 44:21",
    "verseText": "\u201cNdipo ulipowaambia watumishi wako, \u2018Mleteni kwangu ili niweze kumwona kwa macho yangu mwenyewe.\u2019"
  },
  {
    "verseNumber": "GEN 44:22",
    "verseText": "Nasi tukamwambia bwana wangu, \u2018Kijana hawezi kumwacha baba yake; akimwacha, baba yake atakufa.\u2019"
  },
  {
    "verseNumber": "GEN 44:23",
    "verseText": "Lakini ukawaambia watumishi wako, \u2018Ndugu yenu mdogo asiposhuka pamoja nanyi, hamtauona uso wangu tena.\u2019"
  },
  {
    "verseNumber": "GEN 44:24",
    "verseText": "Tuliporudi nyumbani kwa mtumwa wako baba yangu, tulimwambia lile bwana wangu alilokuwa amesema."
  },
  {
    "verseNumber": "GEN 44:25",
    "verseText": "\u201cNdipo baba yetu aliposema, \u2018Rudini Misri mkanunue chakula kingine.\u2019"
  },
  {
    "verseNumber": "GEN 44:26",
    "verseText": "Lakini tukamwambia, \u2018Hatuwezi kushuka Misri mpaka ndugu yetu mdogo awe pamoja nasi ndipo tutakapokwenda. Hatutaweza kuuona uso wa yule mtu mpaka ndugu yetu mdogo awe pamoja nasi.\u2019"
  },
  {
    "verseNumber": "GEN 44:27",
    "verseText": "\u201cMtumwa wako baba yangu alituambia, \u2018Mnajua mke wangu alinizalia wana wawili."
  },
  {
    "verseNumber": "GEN 44:28",
    "verseText": "Mmojawapo alipotea, nami nikasema, \u201cHakika ameraruliwa vipande vipande.\u201d Nami sijamwona tangu wakati huo."
  },
  {
    "verseNumber": "GEN 44:29",
    "verseText": "Ikiwa mtaniondolea huyu tena na akapatwa na madhara, mtashusha kichwa changu chenye mvi kaburini nikiwa mwenye huzuni.\u2019"
  },
  {
    "verseNumber": "GEN 44:30",
    "verseText": "\u201cHivyo sasa, kama kijana hatakuwa pamoja nasi nitakaporudi kwa mtumishi wako baba yangu, na kama baba yangu, ambaye maisha yake yamefungamanishwa na uhai wa kijana huyu,"
  },
  {
    "verseNumber": "GEN 44:31",
    "verseText": "akiona kijana hayupo nasi, atakufa. Watumishi wako watashusha kichwa chenye mvi cha baba yetu kaburini kwa huzuni."
  },
  {
    "verseNumber": "GEN 44:32",
    "verseText": "Mtumwa wako alimhakikishia baba yangu usalama wa kijana. Nikamwambia, \u2018Kama sikumrudisha kwako nitakuwa mwenye lawama mbele yako, baba yangu, maisha yangu yote!\u2019"
  },
  {
    "verseNumber": "GEN 44:33",
    "verseText": "\u201cSasa basi, tafadhali mruhusu mtumishi abaki hapa kama mtumwa wa bwana wangu badala ya kijana, naye kijana umruhusu arudi na ndugu zake."
  },
  {
    "verseNumber": "GEN 44:34",
    "verseText": "Ninawezaje kurudi kwa baba yangu kama kijana hatakuwa pamoja nami? La hasha! Usiniache nikaone huzuni ile itakayompata baba yangu.\u201d"
  },
  {
    "verseNumber": "GEN 45:1",
    "verseText": "Hapo Yosefu hakuweza kujizuia zaidi mbele ya wote waliokuwa wamesimama karibu naye, akapaza sauti, akasema, \u201cMwondoeni kila mtu mbele yangu!\u201d Kwa hiyo hapakuwepo mtu yeyote pamoja na Yosefu alipojitambulisha kwa ndugu zake."
  },
  {
    "verseNumber": "GEN 45:2",
    "verseText": "Naye akalia kwa sauti kubwa kiasi kwamba Wamisri walimsikia, hata watu wa nyumbani mwa Farao wakapata hizo habari."
  },
  {
    "verseNumber": "GEN 45:3",
    "verseText": "Yosefu akawaambia ndugu zake, \u201cMimi ni Yosefu! Je, baba yangu angali hai bado?\u201d Lakini ndugu zake hawakuweza kumjibu, kwa sababu walipatwa na hofu kuu mbele yake."
  },
  {
    "verseNumber": "GEN 45:4",
    "verseText": "Ndipo Yosefu akawaambia ndugu zake, \u201cSogeeni karibu nami.\u201d Waliposogea, akasema, \u201cMimi ni ndugu yenu Yosefu, yule ambaye mlimuuza Misri!"
  },
  {
    "verseNumber": "GEN 45:5",
    "verseText": "Sasa, msihuzunike wala msijichukie wenyewe kwa kuniuza huku, kwa sababu ilikuwa ni ili kuokoa maisha ya watu ndiyo sababu Mungu alinituma niwatangulie ninyi."
  },
  {
    "verseNumber": "GEN 45:6",
    "verseText": "Kwa miaka miwili sasa imekuwepo njaa katika nchi, pia kwa miaka mitano ijayo hapatakuwepo kulima wala kuvuna."
  },
  {
    "verseNumber": "GEN 45:7",
    "verseText": "Lakini Mungu alinitanguliza mbele yenu ili kuhifadhi mabaki kwa ajili yenu katika nchi, na kuokoa maisha yenu kwa wokovu mkuu."
  },
  {
    "verseNumber": "GEN 45:8",
    "verseText": "\u201cKwa hiyo basi, si ninyi mlionileta huku, bali ni Mungu. Alinifanya kuwa baba kwa Farao, bwana wa watu wa nyumbani mwake wote, na mtawala wa Misri yote."
  },
  {
    "verseNumber": "GEN 45:9",
    "verseText": "Sasa rudini haraka kwa baba yangu na mwambieni, \u2018Hili ndilo mwanao Yosefu asemalo: Mungu amenifanya mimi kuwa bwana wa Misri yote. Shuka uje kwangu, wala usikawie."
  },
  {
    "verseNumber": "GEN 45:10",
    "verseText": "Nawe utaishi katika nchi ya Gosheni na kuwa karibu nami, wewe, watoto wako na wajukuu wako, makundi yako ya kondoo, mbuzi na ng\u02bcombe, pamoja na vyote ulivyo navyo."
  },
  {
    "verseNumber": "GEN 45:11",
    "verseText": "Nitawatunza huko, kwa sababu bado iko miaka mingine mitano inayokuja ya njaa. La sivyo, wewe na nyumba yako na wote ulio nao mtakuwa fukara.\u2019"
  },
  {
    "verseNumber": "GEN 45:12",
    "verseText": "\u201cMnaweza kujionea wenyewe, hata ndugu yangu Benyamini, kwamba hakika ni mimi ninayezungumza nanyi."
  },
  {
    "verseNumber": "GEN 45:13",
    "verseText": "Mwambieni baba yangu juu ya heshima yote niliyopewa huku Misri, na kuhusu kila kitu mlichokiona. Mleteni baba yangu huku haraka.\u201d"
  },
  {
    "verseNumber": "GEN 45:14",
    "verseText": "Ndipo akamkumbatia Benyamini ndugu yake na kulia, naye Benyamini akamkumbatia akilia."
  },
  {
    "verseNumber": "GEN 45:15",
    "verseText": "Pia akawabusu ndugu zake wote, huku akilia. Baada ya hayo ndugu zake wakazungumza naye."
  },
  {
    "verseNumber": "GEN 45:16",
    "verseText": "Habari zilipofika kwenye jumba la Farao kwamba ndugu zake Yosefu wamefika, Farao na maafisa wake wote wakafurahi."
  },
  {
    "verseNumber": "GEN 45:17",
    "verseText": "Farao akamwambia Yosefu, \u201cWaambie ndugu zako, \u2018Fanyeni hivi: Pakieni wanyama wenu mrudi mpaka nchi ya Kanaani,"
  },
  {
    "verseNumber": "GEN 45:18",
    "verseText": "mkamlete baba yenu na jamaa zenu kwangu. Nitawapa sehemu nzuri sana ya nchi ya Misri nanyi mtafurahia unono wa nchi.\u2019"
  },
  {
    "verseNumber": "GEN 45:19",
    "verseText": "\u201cMnaagizwa pia kuwaambia, \u2018Fanyeni hivi: Chukueni magari ya kukokotwa kutoka Misri, kwa ajili ya watoto wenu na wake zenu, mkamchukue baba yenu mje."
  },
  {
    "verseNumber": "GEN 45:20",
    "verseText": "Msijali kamwe kuhusu mali zenu, kwa sababu mema yote ya Misri yatakuwa yenu.\u2019 \u201d"
  },
  {
    "verseNumber": "GEN 45:21",
    "verseText": "Hivyo wana wa Israeli wakafanya hivyo. Yosefu akawapa magari ya kukokotwa, kama Farao alivyoagiza, pia akawapa mahitaji kwa ajili ya safari yao."
  },
  {
    "verseNumber": "GEN 45:22",
    "verseText": "Kila mmoja mavazi mapya, lakini Benyamini akampa shekeli 300 za fedha, na jozi tano za nguo."
  },
  {
    "verseNumber": "GEN 45:23",
    "verseText": "Hivi ndivyo vitu alivyotuma kwa baba yake: punda kumi waliochukua vitu vizuri vya Misri, punda wake kumi waliobeba nafaka, mikate na mahitaji mengine ya safari."
  },
  {
    "verseNumber": "GEN 45:24",
    "verseText": "Akaagana na ndugu zake walipokuwa wakiondoka, akawaambia, \u201cMsigombane njiani!\u201d"
  },
  {
    "verseNumber": "GEN 45:25",
    "verseText": "Basi wakatoka Misri na kufika kwa baba yao Yakobo katika nchi ya Kanaani."
  },
  {
    "verseNumber": "GEN 45:26",
    "verseText": "Wakamwambia baba yao, \u201cYosefu angali hai! Ukweli ni kwamba yeye ndiye mtawala wa Misri yote.\u201d Yakobo akapigwa na bumbuazi; hakuwasadiki."
  },
  {
    "verseNumber": "GEN 45:27",
    "verseText": "Lakini walipokwisha kumweleza kila kitu ambacho Yosefu alikuwa amewaambia, na alipoona magari ya kukokotwa Yosefu aliyokuwa amempelekea ya kumchukua aende Misri, roho ya baba yao Yakobo ikahuishwa."
  },
  {
    "verseNumber": "GEN 45:28",
    "verseText": "Ndipo Israeli akasema, \u201cNimesadiki! Mwanangu Yosefu bado yu hai. Nitakwenda nikamwone kabla sijafa.\u201d"
  },
  {
    "verseNumber": "GEN 46:1",
    "verseText": "Hivyo Israeli akaondoka na vyote vilivyokuwa mali yake, naye alipofika Beer-Sheba, akamtolea dhabihu Mungu wa Isaki baba yake."
  },
  {
    "verseNumber": "GEN 46:2",
    "verseText": "Mungu akanena na Israeli katika maono usiku na kusema, \u201cYakobo! Yakobo!\u201d Akajibu, \u201cMimi hapa.\u201d"
  },
  {
    "verseNumber": "GEN 46:3",
    "verseText": "Mungu akamwambia, \u201cMimi ndimi Mungu wa baba yako, usiogope kushuka Misri, kwa maana huko nitakufanya taifa kubwa."
  },
  {
    "verseNumber": "GEN 46:4",
    "verseText": "Nitashuka Misri pamoja nawe, nami hakika nitakurudisha tena Kanaani. Mikono ya Yosefu mwenyewe ndiyo itakayofunga macho yako.\u201d"
  },
  {
    "verseNumber": "GEN 46:5",
    "verseText": "Ndipo Yakobo akaondoka Beer-Sheba nao wana wa Israeli wakamchukua baba yao Yakobo na watoto wao na wake zao katika magari ya kukokotwa yale Farao aliyokuwa amempelekea kumsafirisha."
  },
  {
    "verseNumber": "GEN 46:6",
    "verseText": "Wakachukua pia mifugo yao na mali walizokuwa wamezipata Kanaani, Yakobo na uzao wake wote wakashuka Misri."
  },
  {
    "verseNumber": "GEN 46:7",
    "verseText": "Akawachukua wanawe na binti zake, wajukuu wake wa kiume na wa kike, yaani uzao wake wote mpaka Misri."
  },
  {
    "verseNumber": "GEN 46:8",
    "verseText": "Haya ndiyo majina ya wana wa Israeli (Yakobo na wazao wake), waliokwenda Misri: Reubeni mzaliwa wa kwanza wa Yakobo."
  },
  {
    "verseNumber": "GEN 46:9",
    "verseText": "Wana wa Reubeni ni: Hanoki, Palu, Hesroni na Karmi."
  },
  {
    "verseNumber": "GEN 46:10",
    "verseText": "Wana wa Simeoni ni: Yemueli, Yamini, Ohadi, Yakini, Sohari na Shauli mwana wa mwanamke Mkanaani."
  },
  {
    "verseNumber": "GEN 46:11",
    "verseText": "Wana wa Lawi ni: Gershoni, Kohathi na Merari."
  },
  {
    "verseNumber": "GEN 46:12",
    "verseText": "Wana wa Yuda ni: Eri, Onani, Shela, Peresi na Zera (lakini Eri na Onani walifariki katika nchi ya Kanaani). Wana wa Peresi ni: Hesroni na Hamuli."
  },
  {
    "verseNumber": "GEN 46:13",
    "verseText": "Wana wa Isakari ni: Tola, Puva, Yashubu na Shimroni."
  },
  {
    "verseNumber": "GEN 46:14",
    "verseText": "Wana wa Zabuloni ni: Seredi, Eloni na Yaleeli."
  },
  {
    "verseNumber": "GEN 46:15",
    "verseText": "Hawa ndio wana wa Lea aliomzalia Yakobo huko Padan-Aramu pamoja na binti yake Dina. Jumla ya wanawe na binti zake walikuwa thelathini na watatu."
  },
  {
    "verseNumber": "GEN 46:16",
    "verseText": "Wana wa Gadi ni: Sefoni, Hagi, Shuni, Esboni, Eri, Arodi na Areli."
  },
  {
    "verseNumber": "GEN 46:17",
    "verseText": "Wana wa Asheri ni: Imna, Ishva, Ishvi na Beria. Dada yao alikuwa Sera. Wana wa Beria ni: Heberi na Malkieli."
  },
  {
    "verseNumber": "GEN 46:18",
    "verseText": "Hawa ndio watoto Zilpa aliomzalia Yakobo, ambao Labani alimpa binti yake Lea; jumla yao walikuwa kumi na sita."
  },
  {
    "verseNumber": "GEN 46:19",
    "verseText": "Wana wa Raheli mke wa Yakobo ni: Yosefu na Benyamini."
  },
  {
    "verseNumber": "GEN 46:20",
    "verseText": "Huko Misri, Asenathi binti wa Potifera, aliyekuwa kuhani wa mji wa Oni, alimzalia Yosefu wana wawili, Manase na Efraimu."
  },
  {
    "verseNumber": "GEN 46:21",
    "verseText": "Wana wa Benyamini ni: Bela, Bekeri, Ashbeli, Gera, Naamani, Ehi, Roshi, Mupimu, Hupimu na Ardi."
  },
  {
    "verseNumber": "GEN 46:22",
    "verseText": "Hawa ndio wana wa Raheli aliomzalia Yakobo; jumla yao ni kumi na wanne."
  },
  {
    "verseNumber": "GEN 46:23",
    "verseText": "Mwana wa Dani ni: Hushimu."
  },
  {
    "verseNumber": "GEN 46:24",
    "verseText": "Wana wa Naftali ni: Yaseeli, Guni, Yeseri na Shilemu."
  },
  {
    "verseNumber": "GEN 46:25",
    "verseText": "Hawa walikuwa wana wa Bilha aliomzalia Yakobo, ambaye Labani alikuwa amempa Raheli binti yake; jumla yao walikuwa saba."
  },
  {
    "verseNumber": "GEN 46:26",
    "verseText": "Wote waliokwenda Misri pamoja na Yakobo, waliokuwa wazao wake hasa pasipo kuhesabu wakwe zake, walikuwa watu sitini na sita."
  },
  {
    "verseNumber": "GEN 46:27",
    "verseText": "Pamoja na wana wawili waliozaliwa na Yosefu huko Misri, jumla yote ya jamaa ya Yakobo, waliokwenda Misri, walikuwa sabini."
  },
  {
    "verseNumber": "GEN 46:28",
    "verseText": "Basi Yakobo akamtanguliza Yuda aende kwa Yosefu ili amwelekeze njia ya Gosheni. Walipofika nchi ya Gosheni,"
  },
  {
    "verseNumber": "GEN 46:29",
    "verseText": "gari kubwa zuri la Yosefu liliandaliwa, naye akaenda Gosheni kumlaki baba yake Israeli. Mara Yosefu alipofika mbele yake, alimkumbatia baba yake, akalia kwa muda mrefu."
  },
  {
    "verseNumber": "GEN 46:30",
    "verseText": "Israeli akamwambia Yosefu, \u201cSasa niko tayari kufa, kwa kuwa nimejionea mwenyewe kwamba bado uko hai.\u201d"
  },
  {
    "verseNumber": "GEN 46:31",
    "verseText": "Ndipo Yosefu akawaambia ndugu zake na watu wa nyumbani mwa baba yake, \u201cNitapanda kwa Farao na kumwambia, \u2018Ndugu zangu na watu wa nyumbani mwa baba yangu, waliokuwa wakiishi katika nchi ya Kanaani, wamekuja kwangu."
  },
  {
    "verseNumber": "GEN 46:32",
    "verseText": "Watu hao ni wachunga mifugo, huchunga mifugo, wamekuja na makundi ya kondoo, mbuzi na ng\u02bcombe pamoja na kila kitu walicho nacho.\u2019"
  },
  {
    "verseNumber": "GEN 46:33",
    "verseText": "Farao atakapowaita na kuwaulizeni, \u2018Kazi yenu ni nini?\u2019"
  },
  {
    "verseNumber": "GEN 46:34",
    "verseText": "Mjibuni, \u2018Watumwa wako wamekuwa wachunga mifugo tangu ujana wetu mpaka sasa, kama baba zetu walivyofanya.\u2019 Ndipo mtakaporuhusiwa kukaa katika nchi ya Gosheni, kwa kuwa wachunga mifugo wote ni chukizo kwa Wamisri.\u201d"
  },
  {
    "verseNumber": "GEN 47:1",
    "verseText": "Yosefu akaenda na kumwambia Farao, \u201cBaba yangu na ndugu zangu wamekuja kutoka nchi ya Kanaani wakiwa na makundi yao ya kondoo, mbuzi na ng\u02bcombe, pamoja na kila kitu walicho nacho, nao sasa wapo huko Gosheni.\u201d"
  },
  {
    "verseNumber": "GEN 47:2",
    "verseText": "Akachagua ndugu zake watano na kuwaonyesha kwa Farao."
  },
  {
    "verseNumber": "GEN 47:3",
    "verseText": "Farao akawauliza hao ndugu zake, \u201cKazi yenu ni nini?\u201d Wakamjibu, \u201cWatumishi wako ni wachunga mifugo, kama vile baba zetu walivyokuwa.\u201d"
  },
  {
    "verseNumber": "GEN 47:4",
    "verseText": "Pia wakamwambia Farao, \u201cTumekuja kukaa huku kwa muda mfupi, kwa sababu njaa ni kali huko Kanaani, na mifugo ya watumishi wako haina malisho. Kwa hiyo sasa, tafadhali uruhusu watumishi wako wakae huko Gosheni.\u201d"
  },
  {
    "verseNumber": "GEN 47:5",
    "verseText": "Farao akamwambia Yosefu, \u201cBaba yako na ndugu zako wamekuja kwako,"
  },
  {
    "verseNumber": "GEN 47:6",
    "verseText": "nayo nchi ya Misri ipo mbele yako, uwakalishe baba yako na ndugu zako katika sehemu iliyo bora kupita zote katika nchi. Na waishi Gosheni. Kama unamfahamu yeyote miongoni mwao mwenye uwezo maalum, waweke wawe wasimamizi wa mifugo yangu.\u201d"
  },
  {
    "verseNumber": "GEN 47:7",
    "verseText": "Ndipo Yosefu akamleta Yakobo baba yake na kumtambulisha mbele ya Farao. Baada ya Yakobo kumbariki Farao,"
  },
  {
    "verseNumber": "GEN 47:8",
    "verseText": "Farao akamuuliza, \u201cJe una umri gani?\u201d"
  },
  {
    "verseNumber": "GEN 47:9",
    "verseText": "Naye Yakobo akamwambia Farao, \u201cSiku za miaka ya kusafiri kwangu ni miaka 130. Miaka yangu imekuwa michache na ya taabu, wala haikufikia miaka ya kusafiri ya baba zangu.\u201d"
  },
  {
    "verseNumber": "GEN 47:10",
    "verseText": "Kisha Yakobo akambariki Farao, naye akaondoka mbele ya uso wake."
  },
  {
    "verseNumber": "GEN 47:11",
    "verseText": "Ndipo Yosefu akawakalisha baba yake na ndugu zake katika nchi ya Misri na kuwapa milki katika sehemu bora sana ya nchi, wilaya ya Ramesesi, kama Farao alivyoelekeza."
  },
  {
    "verseNumber": "GEN 47:12",
    "verseText": "Pia Yosefu akampa baba yake, na ndugu zake na wote wa nyumbani mwa baba yake vyakula, kwa kulingana na hesabu ya watoto wao."
  },
  {
    "verseNumber": "GEN 47:13",
    "verseText": "Hata hivyo, hapakuwepo chakula katika sehemu yote kwa kuwa njaa ilikuwa kali sana; Misri na Kanaani zote zikaharibiwa kwa sababu ya njaa."
  },
  {
    "verseNumber": "GEN 47:14",
    "verseText": "Yosefu akakusanya fedha zote zilizopatikana kutoka mauzo ya nafaka huko Misri na Kanaani, akazileta kwenye jumba la kifalme la Farao."
  },
  {
    "verseNumber": "GEN 47:15",
    "verseText": "Fedha za watu wa Misri na Kanaani zilipokwisha, Wamisri wote wakamjia Yosefu na kumwambia, \u201cTupatie chakula. Kwa nini tufe mbele ya macho yako? Fedha zetu zimekwisha.\u201d"
  },
  {
    "verseNumber": "GEN 47:16",
    "verseText": "Yosefu akawaambia, \u201cBasi leteni mifugo yenu, nitawauzia chakula kwa kubadilisha na mifugo yenu, kwa kuwa fedha zenu zimekwisha.\u201d"
  },
  {
    "verseNumber": "GEN 47:17",
    "verseText": "Kwa hiyo wakaleta mifugo yao kwa Yosefu, naye akawapa chakula kwa kubadilishana na farasi zao, kondoo na mbuzi zao, ng\u02bcombe na punda zao. Katika mwaka huo wote Yosefu akawapa chakula kwa kubadilishana na mifugo yao yote."
  },
  {
    "verseNumber": "GEN 47:18",
    "verseText": "Mwaka ule ulipokwisha, wakamjia mwaka uliofuata na kumwambia, \u201cHatuwezi kuficha ukweli mbele za bwana wetu kwamba, kwa kuwa fedha zetu zimekwisha na wanyama wetu ni mali yako, sasa hakuna chochote kilichosalia kwa ajili ya bwana wetu isipokuwa miili yetu na ardhi yetu."
  },
  {
    "verseNumber": "GEN 47:19",
    "verseText": "Kwa nini tuangamie mbele ya macho yako, sisi pamoja na nchi yetu? Utununue sisi pamoja na ardhi yetu ili kubadilishana kwa chakula. Nasi pamoja na nchi yetu tutakuwa watumwa wa Farao. Tupe sisi mbegu ili tuweze kuishi wala tusife, nchi yetu isije ikawa ukiwa.\u201d"
  },
  {
    "verseNumber": "GEN 47:20",
    "verseText": "Kwa hiyo Yosefu akamnunulia Farao nchi yote ya Misri. Wamisri, mmoja baada ya mwingine, waliuza mashamba yao, kwa sababu njaa ilikuwa kali sana kwao. Nchi ikawa mali ya Farao,"
  },
  {
    "verseNumber": "GEN 47:21",
    "verseText": "naye Yosefu akawafanya watu watumike kama watumwa, kuanzia upande mmoja wa Misri hadi upande mwingine."
  },
  {
    "verseNumber": "GEN 47:22",
    "verseText": "Hata hivyo, hakununua nchi ya makuhani, kwa sababu walikuwa wanapata mgawo wao wa kawaida kutoka kwa Farao, nao walikuwa na chakula cha kuwatosha kutokana na mgawo waliopewa na Farao. Hii ndiyo sababu hawakuuza ardhi yao."
  },
  {
    "verseNumber": "GEN 47:23",
    "verseText": "Yosefu akawaambia watu, \u201cKwa vile nimewanunua ninyi pamoja na nchi yenu leo kuwa mali ya Farao, hapa kuna mbegu kwa ajili yenu ili mweze kuziotesha."
  },
  {
    "verseNumber": "GEN 47:24",
    "verseText": "Lakini wakati mazao yatakapokuwa tayari, mpeni Farao sehemu ya tano. Sehemu hizo nne zitakazobaki mtaziweka kama mbegu kwa ajili ya mashamba na kwa ajili ya chakula chenu wenyewe na cha watu wa nyumbani mwenu na watoto wenu.\u201d"
  },
  {
    "verseNumber": "GEN 47:25",
    "verseText": "Wakamwambia, \u201cUmeokoa maisha yetu. Basi na tupate kibali mbele ya macho ya bwana wetu; tutakuwa watumwa wa Farao.\u201d"
  },
  {
    "verseNumber": "GEN 47:26",
    "verseText": "Basi Yosefu akaiweka iwe sheria kuhusu nchi ya Misri, ambayo inatumika mpaka leo, kwamba, sehemu ya tano ya mazao ni mali ya Farao. Ni nchi ya makuhani tu ambayo haikuwa ya Farao."
  },
  {
    "verseNumber": "GEN 47:27",
    "verseText": "Basi Waisraeli wakaishi Misri katika nchi ya Gosheni. Wakapata mali huko wakastawi na kuongezeka kwa wingi sana."
  },
  {
    "verseNumber": "GEN 47:28",
    "verseText": "Yakobo akaishi Misri miaka kumi na saba, nayo miaka ya maisha yake ilikuwa 147."
  },
  {
    "verseNumber": "GEN 47:29",
    "verseText": "Wakati ulipokaribia wa Israeli kufa, akamwita mwanawe Yosefu na kumwambia, \u201cKama nimepata kibali machoni pake, weka mkono wako chini ya paja langu na uniahidi kuwa utanifanyia fadhili na uaminifu. Usinizike Misri,"
  },
  {
    "verseNumber": "GEN 47:30",
    "verseText": "lakini nitakapopumzika na baba zangu, unichukue kutoka Misri, ukanizike walipozikwa.\u201d Yosefu akamwambia, \u201cNitafanya kama unavyosema.\u201d"
  },
  {
    "verseNumber": "GEN 47:31",
    "verseText": "Akamwambia, \u201cNiapie.\u201d Ndipo Yosefu akamwapia, naye Israeli akaabudu, akiwa ameegemea juu ya kichwa cha fimbo yake."
  },
  {
    "verseNumber": "GEN 48:1",
    "verseText": "Baada ya muda Yosefu akaambiwa kwamba, \u201cBaba yako ni mgonjwa.\u201d Kwa hiyo akawachukua wanawe wawili Manase na Efraimu, pamoja naye."
  },
  {
    "verseNumber": "GEN 48:2",
    "verseText": "Yakobo alipoambiwa, \u201cMwanao Yosefu amekujia kukuona,\u201d Israeli akakusanya nguvu zake, akaketi kitandani."
  },
  {
    "verseNumber": "GEN 48:3",
    "verseText": "Yakobo akamwambia Yosefu, \u201cMungu Mwenyezi alinitokea huko Luzu katika nchi ya Kanaani, huko akanibariki,"
  },
  {
    "verseNumber": "GEN 48:4",
    "verseText": "naye akaniambia, \u2018Nitakufanya ustawi na kuongezeka hesabu yako, nitakufanya kuwa jamii ya mataifa, nami nitakupa nchi hii uimiliki milele wewe na wazao wako baada yako.\u2019"
  },
  {
    "verseNumber": "GEN 48:5",
    "verseText": "\u201cSasa basi, wanao wawili waliozaliwa kwako huku Misri kabla sijaja hapa kwako watahesabiwa kuwa ni wangu; Efraimu na Manase watakuwa wangu, kama vile Reubeni na Simeoni walivyo wangu."
  },
  {
    "verseNumber": "GEN 48:6",
    "verseText": "Lakini watoto utakaowazaa baada yao watakuwa wako. Katika nchi watakayoirithi, watatambuliwa kwa jina la ndugu zao."
  },
  {
    "verseNumber": "GEN 48:7",
    "verseText": "Nilipokuwa ninarudi kutoka Padani, katika huzuni yangu Raheli alifariki katika nchi ya Kanaani tulipokuwa tungali tukisafiri, tukiwa karibu kufika Efrathi. Kwa hiyo nilimzika huko, kando ya njia iendayo Efrathi\u201d (yaani Bethlehemu)."
  },
  {
    "verseNumber": "GEN 48:8",
    "verseText": "Wakati Israeli alipowaona wana wa Yosefu, akauliza, \u201cHawa ni nani?\u201d"
  },
  {
    "verseNumber": "GEN 48:9",
    "verseText": "Yosefu akamjibu baba yake, \u201cHawa ni wana ambao Mungu amenipa nikiwa huku.\u201d Ndipo Israeli akasema, \u201cWalete kwangu ili niwabariki.\u201d"
  },
  {
    "verseNumber": "GEN 48:10",
    "verseText": "Basi macho ya Israeli yalikuwa hayaoni vizuri kwa sababu ya uzee, naye aliona kwa shida. Kwa hiyo Yosefu akawaleta wanawe karibu na baba yake, Israeli akawabusu na akawakumbatia."
  },
  {
    "verseNumber": "GEN 48:11",
    "verseText": "Israeli akamwambia Yosefu, \u201cKamwe sikutazamia kuuona uso wako tena, lakini sasa Mungu ameniruhusu kuwaona watoto wako pia.\u201d"
  },
  {
    "verseNumber": "GEN 48:12",
    "verseText": "Ndipo Yosefu akawaondoa wanawe magotini mwa Israeli naye akasujudu hadi nchi."
  },
  {
    "verseNumber": "GEN 48:13",
    "verseText": "Yosefu akachukua wale wana wawili, Efraimu kwenye mkono wake wa kuume akimwelekeza kwenye mkono wa kushoto wa Israeli, na Manase katika mkono wake wa kushoto akimwelekeza kwenye mkono wa kuume wa Israeli, akawaleta karibu na babu yao."
  },
  {
    "verseNumber": "GEN 48:14",
    "verseText": "Lakini Israeli akaupeleka mkono wake wa kuume, akauweka juu ya kichwa cha Efraimu, ingawa alikuwa ndiye mdogo, na mkono wake wa kushoto akaukatisha, akauweka juu ya kichwa cha Manase, ingawa Manase alikuwa ndiye mzaliwa wa kwanza."
  },
  {
    "verseNumber": "GEN 48:15",
    "verseText": "Ndipo akambariki Yosefu akisema, \u201cMungu ambaye baba zangu Abrahamu na Isaki walimtii, Mungu ambaye amekuwa mchungaji wa maisha yangu yote mpaka leo hii,"
  },
  {
    "verseNumber": "GEN 48:16",
    "verseText": "Malaika ambaye aliniokoa kutoka madhara yote, yeye na awabariki vijana hawa. Na waitwe kwa jina langu na kwa majina ya baba zangu Abrahamu na Isaki, wao na waongezeke kwa wingi katika dunia.\u201d"
  },
  {
    "verseNumber": "GEN 48:17",
    "verseText": "Yosefu alipoona baba yake akiweka mkono wa kuume juu ya kichwa cha Efraimu, hakupendezwa, kwa hiyo akauchukua mkono wa baba yake kutoka kichwa cha Efraimu na kuuweka juu ya kichwa cha Manase."
  },
  {
    "verseNumber": "GEN 48:18",
    "verseText": "Yosefu akamwambia, \u201cHapana, baba yangu, huyu ndiye mzaliwa wa kwanza; uweke mkono wako wa kuume juu ya kichwa chake.\u201d"
  },
  {
    "verseNumber": "GEN 48:19",
    "verseText": "Lakini baba yake akakataa, akasema, \u201cNinajua, mwanangu, ninajua. Yeye pia atakuwa taifa, naye pia atakuwa mkuu. Hata hivyo, ndugu yake mdogo atakuwa mkuu kuliko yeye, nao wazao wake watakuwa kundi la mataifa.\u201d"
  },
  {
    "verseNumber": "GEN 48:20",
    "verseText": "Akawabarikia siku ile na kusema, \u201cKwa jina lenu Israeli watatamka baraka hii: \u2018Mungu na awafanye kama Efraimu na Manase.\u2019 \u201d Kwa hiyo akamtanguliza Efraimu mbele ya Manase."
  },
  {
    "verseNumber": "GEN 48:21",
    "verseText": "Ndipo Israeli akamwambia Yosefu, \u201cMimi ninakaribia kufa, lakini Mungu atakuwa pamoja nanyi, na atawarudisha katika nchi ya baba zenu."
  },
  {
    "verseNumber": "GEN 48:22",
    "verseText": "Kwako wewe, kama aliye juu ya ndugu zako, ninakupa sehemu moja zaidi ya ndugu zako, lile eneo nililoteka kwa Waamori kwa upanga wangu na upinde wangu.\u201d"
  },
  {
    "verseNumber": "GEN 49:1",
    "verseText": "Ndipo Yakobo akawaita wanawe na kusema: \u201cKusanyikeni kunizunguka ili niweze kuwaambia lile litakalowatokea siku zijazo."
  },
  {
    "verseNumber": "GEN 49:2",
    "verseText": "\u201cKusanyikeni na msikilize, enyi wana wa Yakobo, msikilizeni baba yenu Israeli."
  },
  {
    "verseNumber": "GEN 49:3",
    "verseText": "\u201cReubeni, wewe ni mzaliwa wangu wa kwanza, nguvu zangu, tunda la kwanza la nguvu zangu, umepita kwa heshima, umepita kwa uwezo."
  },
  {
    "verseNumber": "GEN 49:4",
    "verseText": "Usiyezuiwa kama maji, basi hutakuwa mkuu tena, kwa kuwa ulipanda kwenye kitanda cha baba yako, kwenye kitanda changu na kukinajisi."
  },
  {
    "verseNumber": "GEN 49:5",
    "verseText": "\u201cSimeoni na Lawi ni wana ndugu: panga zao ni silaha za jeuri."
  },
  {
    "verseNumber": "GEN 49:6",
    "verseText": "Mimi na nisiingie katika baraza lao, nami nisiunganike katika kusanyiko lao, kwa kuwa wamewaua watu katika hasira yao, walikata mishipa ya miguu ya mafahali kama walivyopenda."
  },
  {
    "verseNumber": "GEN 49:7",
    "verseText": "Hasira yao na ilaaniwe, kwa kuwa ni kali mno, nayo ghadhabu yao ni ya ukatili! Nitawatawanya katika Yakobo Na kuwasambaza katika Israeli."
  },
  {
    "verseNumber": "GEN 49:8",
    "verseText": "\u201cYuda, ndugu zako watakusifu; mkono wako utakuwa shingoni mwa adui zako; wana wa baba yako watakusujudia."
  },
  {
    "verseNumber": "GEN 49:9",
    "verseText": "Ee Yuda, wewe ni mwana simba; unarudi toka mawindoni, mwanangu. Kama simba hunyemelea na kulala chini, kama simba jike: nani athubutuye kumwamsha?"
  },
  {
    "verseNumber": "GEN 49:10",
    "verseText": "Fimbo ya ufalme haitaondoka kwa Yuda, wala fimbo ya mtawala kati ya miguu yake, hadi aje yeye ambaye milki ni yake, ambaye utii wa mataifa ni wake."
  },
  {
    "verseNumber": "GEN 49:11",
    "verseText": "Atamfunga punda wake katika mzabibu, naye mwana-punda wake kwenye tawi lililo bora zaidi; atafua mavazi yake katika divai, majoho yake katika damu ya mizabibu."
  },
  {
    "verseNumber": "GEN 49:12",
    "verseText": "Macho yake yatakuwa mekundu kwa divai, meno yake yatakuwa meupe kwa maziwa."
  },
  {
    "verseNumber": "GEN 49:13",
    "verseText": "\u201cZabuloni ataishi pwani ya bahari na kuwa bandari za kuegesha meli; mpaka wake utapanuka kuelekea Sidoni."
  },
  {
    "verseNumber": "GEN 49:14",
    "verseText": "\u201cIsakari ni punda mwenye nguvu ambaye amelala kati ya mizigo yake."
  },
  {
    "verseNumber": "GEN 49:15",
    "verseText": "Aonapo palivyo pazuri mahali pake pa kupumzika na jinsi nchi yake inavyopendeza, atainamisha bega lake kwenye mzigo na kujitolea kwa ajili ya kazi ngumu."
  },
  {
    "verseNumber": "GEN 49:16",
    "verseText": "\u201cDani atahukumu watu wake kwa haki kama mmoja wa makabila ya Israeli."
  },
  {
    "verseNumber": "GEN 49:17",
    "verseText": "Dani atakuwa nyoka kando ya barabara, nyoka mwenye sumu kando ya njia, yule aumaye visigino vya farasi ili yule ampandaye aanguke chali."
  },
  {
    "verseNumber": "GEN 49:18",
    "verseText": "\u201cEe BWANA, nautafuta wokovu wako."
  },
  {
    "verseNumber": "GEN 49:19",
    "verseText": "\u201cGadi atashambuliwa ghafula na kundi la washambuliaji, lakini yeye atawageukia na kuwashinda kabisa."
  },
  {
    "verseNumber": "GEN 49:20",
    "verseText": "\u201cChakula cha Asheri kitakuwa kinono, naye atatoa chakula kitamu kimfaacho mfalme."
  },
  {
    "verseNumber": "GEN 49:21",
    "verseText": "\u201cNaftali ni kulungu jike aliyeachiwa huru azaaye watoto wazuri."
  },
  {
    "verseNumber": "GEN 49:22",
    "verseText": "\u201cYosefu ni mzabibu uzaao, mzabibu uzaao ulio kando ya chemchemi, ambao matawi yake hutanda ukutani."
  },
  {
    "verseNumber": "GEN 49:23",
    "verseText": "Kwa uchungu wapiga mshale walimshambulia, wakampiga mshale kwa ukatili."
  },
  {
    "verseNumber": "GEN 49:24",
    "verseText": "Lakini upinde wake ulibaki imara, mikono yake ikatiwa nguvu, na mkono wa Mwenye Nguvu wa Yakobo, kwa sababu ya Mchungaji, Mwamba wa Israeli,"
  },
  {
    "verseNumber": "GEN 49:25",
    "verseText": "kwa sababu ya Mungu wa baba yako, anayekusaidia, kwa sababu ya Mwenyezi, yeye anayekubariki kwa baraka za mbinguni juu, baraka za kilindi kilichoko chini, baraka za matitini na za tumbo la uzazi."
  },
  {
    "verseNumber": "GEN 49:26",
    "verseText": "Baraka za baba yako ni kubwa kuliko baraka za milima ya kale, nyingi kuliko vilima vya kale. Baraka hizo zote na zikae juu ya kichwa cha Yosefu, juu ya paji la yule mkuu miongoni mwa ndugu zake."
  },
  {
    "verseNumber": "GEN 49:27",
    "verseText": "\u201cBenyamini ni mbwa mwitu mlafi mwenye njaa kuu; asubuhi hurarua mawindo yake, jioni hugawa nyara.\u201d"
  },
  {
    "verseNumber": "GEN 49:28",
    "verseText": "Haya yote ndiyo makabila kumi na mawili ya Israeli, na hivi ndivyo baba yao alivyowaambia alipowabariki, akimpa kila mmoja baraka inayomfaa."
  },
  {
    "verseNumber": "GEN 49:29",
    "verseText": "Ndipo alipowapa maelekezo haya: \u201cMimi niko karibu kukusanywa kwa watu wangu. Mnizike pamoja na baba zangu kwenye pango katika shamba la Efroni, Mhiti,"
  },
  {
    "verseNumber": "GEN 49:30",
    "verseText": "pango lililoko katika shamba la Makpela, karibu na Mamre huko Kanaani, ambalo Abrahamu alinunua kwa ajili ya mahali pa kuzikia kutoka kwa Efroni, Mhiti, pamoja na shamba."
  },
  {
    "verseNumber": "GEN 49:31",
    "verseText": "Huko ndiko Abrahamu na Sara mkewe walikozikwa, huko akazikwa Isaki na Rebeka mkewe, na huko nilimzika Lea."
  },
  {
    "verseNumber": "GEN 49:32",
    "verseText": "Shamba hilo na pango lililoko ndani yake lilinunuliwa kutoka kwa Wahiti.\u201d"
  },
  {
    "verseNumber": "GEN 49:33",
    "verseText": "Baada ya Yakobo kumaliza kutoa maelekezo hayo kwa wanawe, akarudisha miguu yake kitandani, akapumua pumzi ya mwisho, na akakusanywa kwa watu wake."
  },
  {
    "verseNumber": "GEN 50:1",
    "verseText": "Basi Yosefu akamwangukia baba yake, akalilia juu yake na akambusu."
  },
  {
    "verseNumber": "GEN 50:2",
    "verseText": "Ndipo Yosefu akawaagiza matabibu waliokuwa wakimhudumia, wamtie baba yake Israeli dawa ili asioze. Hivyo matabibu wakamtia dawa asioze,"
  },
  {
    "verseNumber": "GEN 50:3",
    "verseText": "wakatumia siku arobaini, kwa maana ndio muda uliotakiwa wa kutia dawa ili asioze. Nao Wamisri wakamwombolezea Yakobo kwa siku sabini."
  },
  {
    "verseNumber": "GEN 50:4",
    "verseText": "Siku za kumwombolezea zilipokwisha, Yosefu akawaambia washauri wa Farao, \u201cKama nimepata kibali machoni penu semeni na Farao kwa ajili yangu. Mwambieni,"
  },
  {
    "verseNumber": "GEN 50:5",
    "verseText": "\u2018Baba yangu aliniapisha na kuniambia, \u201cMimi niko karibu kufa; unizike katika kaburi lile nililochimba kwa ajili yangu mwenyewe katika nchi ya Kanaani.\u201d Sasa nakuomba uniruhusu niende kumzika baba yangu, nami nitarudi.\u2019 \u201d"
  },
  {
    "verseNumber": "GEN 50:6",
    "verseText": "Farao akasema, \u201cPanda, uende kumzika baba yako, kama alivyokuapiza kufanya.\u201d"
  },
  {
    "verseNumber": "GEN 50:7",
    "verseText": "Hivyo Yosefu akapanda kwenda kumzika baba yake. Maafisa wote wa Farao wakaenda pamoja naye, watu mashuhuri wa baraza lake na watu mashuhuri wote wa Misri."
  },
  {
    "verseNumber": "GEN 50:8",
    "verseText": "Hawa ni mbali na watu wote wa nyumbani kwa Yosefu, na ndugu zake, na wale wote wa nyumbani mwa baba yake. Ni watoto wao, makundi yao ya kondoo, mbuzi na ng\u02bcombe tu waliobakia katika nchi ya Gosheni."
  },
  {
    "verseNumber": "GEN 50:9",
    "verseText": "Magari makubwa na wapanda farasi pia walipanda pamoja naye. Likawa kundi kubwa sana."
  },
  {
    "verseNumber": "GEN 50:10",
    "verseText": "Walipofika kwenye sakafu ya kupuria nafaka ya Atadi, karibu na Yordani, wakalia kwa sauti na kwa uchungu; Yosefu akapumzika huko kwa siku saba kumwombolezea baba yake."
  },
  {
    "verseNumber": "GEN 50:11",
    "verseText": "Wakanaani walioishi huko walipoona maombolezo yaliyofanyika katika sakafu ile ya kupuria ya Atadi, wakasema, \u201cWamisri wanafanya maombolezo makubwa.\u201d Kwa hiyo mahali pale karibu na Yordani pakaitwa Abel-Mizraimu."
  },
  {
    "verseNumber": "GEN 50:12",
    "verseText": "Hivyo wana wa Yakobo wakafanya kama baba yao alivyowaagiza:"
  },
  {
    "verseNumber": "GEN 50:13",
    "verseText": "Wakamchukua mpaka nchi ya Kanaani, wakamzika kwenye pango katika shamba la Makpela, karibu na Mamre, ambalo Abrahamu alilinunua kutoka kwa Efroni, Mhiti, pamoja na shamba liwe mahali pa kuzikia."
  },
  {
    "verseNumber": "GEN 50:14",
    "verseText": "Baada ya Yosefu kumzika baba yake, akarudi Misri pamoja na ndugu zake na wale wote waliokuwa wamekwenda naye kumzika baba yake."
  },
  {
    "verseNumber": "GEN 50:15",
    "verseText": "Ndugu zake Yosefu walipoona kwamba baba yao amekufa, wakasema, \u201cItakuwaje kama Yosefu ataweka kinyongo dhidi yetu na kutulipa mabaya yote tuliyomtendea?\u201d"
  },
  {
    "verseNumber": "GEN 50:16",
    "verseText": "Kwa hiyo wakampelekea Yosefu ujumbe, wakasema, \u201cKabla baba yako hajafa aliacha maagizo haya:"
  },
  {
    "verseNumber": "GEN 50:17",
    "verseText": "\u2018Hili ndilo mtakalomwambia Yosefu: Ninakuomba uwasamehe ndugu zako dhambi na mabaya kwa vile walivyokutenda vibaya.\u2019 Sasa tafadhali samehe dhambi za watumishi wa Mungu wa baba yako.\u201d Ujumbe huu ulipomfikia, Yosefu akalia."
  },
  {
    "verseNumber": "GEN 50:18",
    "verseText": "Ndipo ndugu zake wakaja na kujitupa chini mbele yake. Wakasema, \u201cSisi ni watumwa wako.\u201d"
  },
  {
    "verseNumber": "GEN 50:19",
    "verseText": "Lakini Yosefu akawaambia, \u201cMsiogope. Je, mimi ni badala ya Mungu?"
  },
  {
    "verseNumber": "GEN 50:20",
    "verseText": "Mlikusudia kunidhuru, lakini Mungu alikusudia mema, ili litimie hili linalofanyika sasa, kuokoa maisha ya watu wengi."
  },
  {
    "verseNumber": "GEN 50:21",
    "verseText": "Hivyo basi, msiogope. Mimi nitawatunza ninyi nyote pamoja na watoto wenu.\u201d Akawahakikishia na kusema nao kwa wema."
  },
  {
    "verseNumber": "GEN 50:22",
    "verseText": "Yosefu akakaa katika nchi ya Misri, yeye pamoja na jamaa yote ya baba yake. Akaishi miaka 110,"
  },
  {
    "verseNumber": "GEN 50:23",
    "verseText": "naye akaona kizazi cha tatu cha watoto wa Efraimu. Pia akaona watoto wa Makiri mwana wa Manase, wakawekwa magotini mwa Yosefu walipozaliwa."
  },
  {
    "verseNumber": "GEN 50:24",
    "verseText": "Ndipo Yosefu akawaambia ndugu zake, \u201cMimi ninakaribia kufa. Lakini kwa hakika Mungu atawasaidia na kuwachukueni kutoka nchi hii na kuwapeleka katika nchi aliyomwahidi kwa kiapo Abrahamu, Isaki na Yakobo.\u201d"
  },
  {
    "verseNumber": "GEN 50:25",
    "verseText": "Naye Yosefu akawaapisha wana wa Israeli na kuwaambia, \u201cHakika Mungu atawasaidia, nanyi ni lazima mhakikishe mmepandisha mifupa yangu kutoka mahali hapa.\u201d"
  },
  {
    "verseNumber": "GEN 50:26",
    "verseText": "Kwa hiyo Yosefu akafa akiwa na umri wa miaka 110. Baada ya kumtia dawa ili asioze, akawekwa kwenye jeneza huko Misri."
  }
]